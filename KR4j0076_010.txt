# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.439650
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷十
<pb:KR4j0076_WYG_010-1a>¶
欽定四庫全書¶
　十五家詞巻十　　　　　　　休寧孫黙編¶
　　王士禄炊聞詞上¶
　康熙甲辰三月余以磨勘之獄入覊於司勛之署于¶
　時捕檄四出未即對簿伏念日月曠邈不有拈㺯其¶
　何以蕩滌煩懣支距幽憂憶自髫齒頗躭詞調雖未¶
　能研審其精妙聊可藉彼抗墜通此蘊結因取花間¶
　尊前草堂諸體稍規撫為之日少即一二多或六七¶
<pb:KR4j0076_WYG_010-1b>¶
　漫然隨意都無約限既檢積稿遂盈百篇因録而存¶
　之識時日焉其間或得之負手或得之揺膝或得之¶
　矯首或得之瞪目或得之隱几或得之靣壁或得之¶
　繞廊或得之倚柱或得之酒酣或得之夢破或得之¶
　孤燈之欲燼或得之晨鷄之乍鳴其文無謂其緒無¶
　端倫脊難尋阡陌莫指誠欲引而逺之使此寸心如¶
　㳺絲之颺空輕鳬之信流不令與愁相棖觸故不復¶
　引繩㸃墨斷髭落眉耳讀者循其聲節逆其行嘆坐¶
<pb:KR4j0076_WYG_010-2a>¶
　愁之意故當於行間字外髣髴遇之儻以之挈温較¶
　韋擬李比秦殊自逕庭亦非僕意之所存也其客歲¶
　使豫道中舊作二十餘篇亦附見焉曰炊聞者兀兀¶
　南冠不殊邯鄲一枕故取杜陵詩語斷章而命之也¶
　其文無謂其緒無端系之以巵抑又宜矣王士禄記¶
　小令¶
　　荷葉杯(第一體/)¶
　　　夢廻¶
<pb:KR4j0076_WYG_010-2b>¶
紅暈倦眸如纈春歇夢廻時被香無賴曉魂膩還睡掩¶
簾幃¶
　　　和溫飛卿韻¶
小艇掠烟春浦香雨杜蘅紅弱鬟斜掩畵窗裏㣲起緑¶
楊風¶
　　　憶魯泉山居二首¶
憶待石橋金鯽山夕緑波凉小亭紅杏幾枝側斜日撲¶
衣香¶
<pb:KR4j0076_WYG_010-3a>¶
　　　其二¶
記得山樓日課春惰枕書眠竹籬㣲映露桃靣紅蒨午¶
晴天¶
　　南歌子(第一體/)¶
　　　窗午¶
窗午花情倦樓春鏡影妍新燕啄泥天枕屛圍小夣阿¶
誰邉¶
　　三臺令¶
<pb:KR4j0076_WYG_010-3b>¶
　　　鄴下三臺二首¶
弔古重回遠目憑軒遥指荒丘不覩西陵歌舞惟見漳¶
河亂流¶
　　　其二¶
落日烏啼影寂春風䑕竄苔斑只有千年舊瓦曾覆當¶
時玉顔¶
　　荷葉杯(第二體/)¶
　　　記得¶
<pb:KR4j0076_WYG_010-4a>¶
又向春風相見梁燕記得去年時有個紅欄共晩巵思¶
摩思思摩思¶
　　望江南¶
　　　望蘓門二首¶
天外影人道是蘓門磴覆松毛青到骨崖封苔繡碧為¶
魂儻許一追捫¶
　　　其二¶
蘓門好何日得巾車安樂有窩銷白日嘯䑓無恙卧青¶
<pb:KR4j0076_WYG_010-4b>¶
霞㣲詠帽簷斜¶
　　漁歌子¶
　　　錦湖四時漁歌四首¶
雪霽氷澌水漫流魯陂春漲繞磯頭携短棹縱扁舟逐¶
鷺徵鳬下遠洲¶
　　　其二¶
繫纜青丘萬栁東荷花靣靣午時風懸箬笠枕籠&KR2997;卧¶
待宵凉理釣筒¶
<pb:KR4j0076_WYG_010-5a>¶
　　　其三¶
細雨浽㣲濕緑蓑白蘋香裏斷鴻過持蟹飲扣舷歌向¶
夕漁燈炙紫螺¶
　　　其四¶
認籪敲氷下短又北風獵獵背篷遮炊荻葉蔽蘆花擁¶
婦呼雛醉晩舣¶
　　蕃女怨¶
　　　次溫飛卿韻¶
<pb:KR4j0076_WYG_010-5b>¶
曉風吹夣春色遍棲穩梁燕合歡衾䨇鳯扇厭他常見¶
枕屏帆影向人來又重廻¶
　　調笑令¶
　　　春閨二首¶
花樹花樹羃䍥一窗紅霧月明寥落金樽錦瑟年華斷¶
魂魂斷魂斷厭煞春宵銀漢¶
　　　其二¶
金雁金雁歴歴斜行筝靣紅絃素手縈愁遲日凝粧上¶
<pb:KR4j0076_WYG_010-6a>¶
樓樓上樓上南浦綠波晴漾¶
　　西溪子¶
　　　玉臺¶
何處紅樓郎醉儂抱春風孤睡玉䑓前誰共語和影語¶
纔到雙眸暈處最先知劇憐伊¶
　　如夣令¶
　　　白沙江上送貽上之金陵¶
沙尾孤舟潮擁手底離觴酒重忽忽惱雲㠶不似青驄¶
<pb:KR4j0076_WYG_010-6b>¶
堪控如夢如夢昨夜短篷相共¶
　　　欲别¶
欲别玉人歸去細雨亷纎薄暮紅燭静愔愔好共緑窗¶
幽語且住且住衾潤紫沈濃炷¶
　　　初夏二首¶
正是夏頭春尾芍藥酡顔紅靡向晩𤨏窗風悵絶玉人¶
孤倚還喜還喜夢裏燈花㡬蕋¶
　　　其二¶
<pb:KR4j0076_WYG_010-7a>¶
風捻楊花碧老雨簸荷錢青小何日草堂邉卧聽一林¶
黃鳥堪懊堪懊誤被軟紅相嬲¶
　　　憶栁菴山寺¶
憶住栁菴山寺幽興隨心無次支枕敞晴窗卧選萬山¶
紫翠清吹清吹我愛磵松嫵媚¶
　　天仙子(第一體/)¶
　　　本意¶
撥掉春溪深幾曲桃花紅蘸清波緑漁郎怪事憶人間¶
<pb:KR4j0076_WYG_010-7b>¶
歸去速閉仙谷俯仰青山身碌碌¶
　　江城子(第一體/)¶
　　　閒庭¶
秋千揺影月㣲明到閒庭絶人聲一㸃紅燈依約緑窗¶
楞敲遍欄干佯不應撥蘭燼倦盈盈(應仄/聲)¶
　　長相思¶
　　　本意¶
風半廊月半廊鳯脛燈青玉簟黄别時秋乍涼　蘋已¶
<pb:KR4j0076_WYG_010-8a>¶
霜蓼已霜碣石瀟湘尚渺茫關河較夢長¶
　　相見懽¶
　　　贈季弟¶
若為歌管銷愁盪離憂憶逐殘秋征雁問揚州　意中¶
漫憐東閣少淹留誰識到來翻送秣陵舟¶
　　河滿子(第一體/)¶
　　　傚和凝體二首¶
最是春風情緒無聊無賴無端枕瑟孤眠思好夢被池¶
<pb:KR4j0076_WYG_010-8b>¶
虚繡雙鸞争似蕋黃花子朝朝貼向眉灣¶
　　　其二¶
髣髴玊人情態桃花淺醉春風只尺女床仙樹遠漫云¶
宋玊墻東争似腥紅寶袜朝朝約向酥胸¶
　　調笑令(第二體/)¶
　　　成公智瓊¶
　神霄弱女氷玊姿帝許人世牽紅絲濟北從事感精¶
　爽雲車白日來葳蕤芬香午夜疑同伴却遣人知非¶
<pb:KR4j0076_WYG_010-9a>¶
　妾願訣别遺君繡裲襠魚山五載重相見¶
相見魚山畔五載精誠重㑹靣雲軿霞靷神仙伴心感¶
多情弦掾同車還許同心綰洛水春波婉孌¶
　　　天台二女¶
　相將採藥仙山中仙山窈窕迷幽踪越嶺循溪為飢¶
　渴溪流宛轉胡麻逢溪邉忽遇雙嬌女絳幃許結同¶
　心苣朅來啼鳥喚鄉心無端輕别神仙侣¶
仙侣溪邉女笑倚桃花相向語絳幃雙結同心苣婉態¶
<pb:KR4j0076_WYG_010-9b>¶
幽歡難舉鳥啼鄉思茫無主輕别玉娥歸去¶
　　　洛神¶
　合歡遺枕愁君王洛川斜日蘅臯傍精移思㪚若有¶
　遇神光離合迷隂陽此時宛覩凌波步心寄君王魂¶
　定赴却感神人怨盛年遺情想像真難賦¶
難賦凌波步心寄君王魂定赴遺情想像悲靈遇斜日¶
蘅臯空暮獨携遺枕循歸路愁逐洛川東注¶
　　　杜蘭香¶
<pb:KR4j0076_WYG_010-10a>¶
　芳蘭冉弱清湘湄玉顔姝瑩天人姿轉瞬青童引歸¶
　路十年預約雲霄期包山有士真靈配唾盂留作登¶
　真記侍女重來寄意深墉城夢斷遥相遲(遲去/聲)¶
相遲真靈配侍女重來遥寄意玊盂曾作登真記更付¶
黄麐仙帔墉城歸去心期遂雲路雙翔翡翠¶
　　　織女¶
　閒庭卧月香風流美人明艶來宜脩幽懐宛轉托神¶
　契玊華簟展紅鴛裯經年却别情難斷紫房遥寄青¶
<pb:KR4j0076_WYG_010-10b>¶
　縑怨枕香衣淚對愁眠玉顔寂寂空霄漢¶
霄漢情難斷撫抱臨岐空戀戀紫房遥寄青縑怨别後¶
靈期汗漫枕香衣淚留相伴寂寂玉顔難見¶
　　　玉巵娘子¶
　書生種花邏谷邉暮春三月千花然玉巵娘子騎馬¶
　過青衣輒訂三生縁殊絶苕顔驚阿母羙人涕淚辭¶
　箕帚玉盒殷勤贈别離仙都目斷空回首¶
回首辭箕帚殊絶苕顔驚阿母玊巵難復為君婦邏谷¶
<pb:KR4j0076_WYG_010-11a>¶
舊縁空有遺君玉盒君憐取腸斷仙都别後¶
　　　雲英¶
　湘漢同舟逢麗人錦屏昵洽難相親酧詩别示青冥¶
　路授漿恰覩紅蘭春神仙果在藍橋驛心堅玉臼終¶
　須得多情共踐玉峯期瓊樓携手今何夕¶
何夕藍橋驛百日為期難自惜心堅玉臼終須得共踐¶
玉峯仙宅裴郎阿姊還相識湘漢新詩重繹¶
　　醉太平¶
<pb:KR4j0076_WYG_010-11b>¶
　　　郵夜¶
星前角聲風前笛聲惱人日夕逢迎問王程㡬程　别¶
邉酒醒歸邉夢醒憂來如月明明問秋更幾更¶
　　生查子¶
　　　艶情¶
窗曉露㣲明未醒雙文睡輾轉玩瓊顔愛煞斜鬟膩¶
睡淺為郎羞擁損重樓被後夜却防郎只枕郎君臂¶
　　　别怨¶
<pb:KR4j0076_WYG_010-12a>¶
紫棧已停熏銀蠟仍銷焰共影守殘更相惜還相厭¶
蕉萃此時心郎定無由見獨有夜啼烏髣髴聞㣲嘆¶
　　　次女郎紫竹韻¶
堦憐好月癡窗厭孤燈惨無味夜來風空逗簾犀颭¶
莫撿枕函書舊淚痕痕㸃都得幾絲愁縈損春山㸃¶
　　酒泉子¶
　　　小院¶
細雨愔愔寂歴紅薇小院殷(仄/)輕雷却紈扇緑屏深¶
<pb:KR4j0076_WYG_010-12b>¶
涎涎紫燕嚲雙尾無語梁畔睡簟痕孤香氣靡暮寒侵¶
　　醉公子¶
　　　街鼓¶
街鼔傳三四不見蕭郎至何物對裵回玉香獨見鞋¶
錦衾空艶艶沈水薫來厭休自聽更籌鴉啼金井頭¶
　　　次顧瓊韻¶
梳裹朝來淡羞對移春檻斜倚緑牙屏梨花小院扄¶
獨坐流光慢遲日窺門限蓬鬢亂雙蟬心慵又一年¶
<pb:KR4j0076_WYG_010-13a>¶
　　昭君怨¶
　　　樓外¶
樓外夕陽牢落倚損危欄一角何處見天涯碧山遮¶
那似合歡雙枕解使瀟湘路近回夢惜餘歡覷屏山¶
　　春光好¶
　　　秋千¶
紅索軟錦旗平蝶裙輕一倍春光照眼明殢初鶯　人¶
是如雲如月天看非雨非晴髣髴似聞花影裡墜釵聲¶
<pb:KR4j0076_WYG_010-13b>¶
　　㸃絳唇¶
　　　閨情¶
雨嬲空庭夣回失却桐廬路春愁相赴又是紅窗暮¶
卜損金釵怕見芳園樹㣲寒度水沉銷炷且伴春風住¶
　　　夢餘¶
蹴踏閒愁先生破却拘墟也夢餘醒暇义手槐凉下¶
樹畔驢兒有似邯鄲野歸去者炊成瀟灑莫道黄粱啞¶
　　訴衷情(第三體/)¶
<pb:KR4j0076_WYG_010-14a>¶
　　　次魏承班韻¶
蹙慣雙蛾翠損長犀簾静暮堂新夢斷亂蟬凉慵續午¶
餘香　宛轉簟紋光似廻腸清宵好更夢横塘學鴛鴦¶
　　浣溪紗¶
　　　夏閨二首¶
瓊砌隂濃暑漸收夢回樓角夕陽幽晩花香裏上簾鈎¶
　緑墜鵶鬟金雀隱紅斜寶袜玉膚柔風邉小立只低¶
頭¶
<pb:KR4j0076_WYG_010-14b>¶
　　　其二¶
茉莉風凉沁洞房𤨏窗斜月對清光玊人枕畔卸衣裳¶
　細語低迷妨婢覺幽情宛約惱郎狂暗中無奈繡鞋¶
香¶
　　　次少㳺韻¶
半下流蘓罥緑霞緩歌捉搦按紅牙春風先到泰娘家¶
　選夢正宜衾鴨煖昵人偏是鬢蟬斜莫將銷恨屬名¶
花¶
<pb:KR4j0076_WYG_010-15a>¶
　　　别來¶
錦水文鴛宿處同别來魂夢鎮惺忪分携記在緑屏東¶
　執手悽悽還脈脈回頭昵昵苦匆匆横波低搵一雙¶
紅¶
　　　春閨三首¶
嫵媚風光二月過輕衫不愛繡銀鵞蜻蜓淺碧結文羅¶
　小倦非縁思夢睡柔情却似為春酡紅襟燕子又來¶
麽¶
<pb:KR4j0076_WYG_010-15b>¶
　　　其二¶
風亂緗桃午倦時雙鬟好為掩罘罳怕來春夢似㳺絲¶
　種得碧桃憐露蕋寫成朱竹惜欹枝為他情態也差¶
差¶
　　　其三¶
情思懨懨厭襪羅起來紅日玉䑓多關心殘夢怎騰那¶
　瘦損腰圍如弱栁梳成髻子是翻荷當窗自惜態娥¶
娥¶
<pb:KR4j0076_WYG_010-16a>¶
　　　艶情二首¶
笑倚秦筝理鈿蟬午窗蘭氣絶清妍昵人脈脈嚲香肩¶
　穠李風情誰得似破瓜年紀最堪憐黒犀合子贈纒¶
綿¶
　　　其二¶
栁葉眉長慣似愁當歡㣲斂越風流雙文小玉總仙儔¶
　夢淺羞郎還閉目慵多喚婢代梳頭此郷真個是溫¶
柔¶
<pb:KR4j0076_WYG_010-16b>¶
　　清商怨¶
　　　和歐公韻¶
銀床梧葉落漸滿悵流光欲晚平楚髙樓連朝勞望眼¶
　畵屏瀟湘漫展恨夢破雁和人遠心上秋來問秋秋¶
不管¶
　　菩薩蠻¶
　　　露觔祠¶
船頭暮笛吹寒浪蘋黄蘆折憐遥望野岸出空祠靈旗¶
<pb:KR4j0076_WYG_010-17a>¶
颺晚颸　無郎歌莫誤不是青溪路夜夜對重湖魂歸¶
片月孤¶
　　　夢破¶
邯鄲夢破抽身急掉頭怕近長安日便跨白驢歸重尋¶
舊釣磯　是非書幾巻失學從兒懶帶索好行歌無勞¶
春夢婆¶
　　　閨曉二首¶
春魂帶夢扶難起玊欹翠弱粧慵理不用鬰金油鬟雲¶
<pb:KR4j0076_WYG_010-17b>¶
膩欲流　一雙羅襪瘦小鳯嬌紅咮着罷立盈盈蘭堦¶
無限情¶
　　　其二¶
玊堦浥露緗鈎小拗來荳䓻含清曉何處惜芳菲春光¶
繡蝶衣　却歸粧鏡畔佇立成㣲嘆還理亂衾窩憐他¶
伴夢多¶
　　　有寄¶
抛儂幾尺烟波路斷橋難斷魂來去何處望全迷西陵¶
<pb:KR4j0076_WYG_010-18a>¶
更向西　欲知情鄭重騐取宵來夢可奈不成眠烏啼¶
又曙天¶
　　訴衷情(第四體/)¶
　　　曾記¶
白雲不戀戀溫柔曾記卧紅樓玊奴笑回蓮臉親為試¶
箜篌　雲影㪚雨香収漫凝眸幾櫺淡月半臂濃香一¶
寸眉頭¶
　　卜算子¶
<pb:KR4j0076_WYG_010-18b>¶
　　　不寐¶
暗燭影疑氷飢䑕聲如雀窗隟寒風和漏來夢又成躭¶
閣　歸計尚蹉跎春事全蕭索此際殷勤覔睡方欲下¶
真無藥¶
　　　送春用徐師川體¶
春欲賦歸歟餞汝青門路咄汝能偕愁共來好拉愁同¶
去　春謂君良誤愁與君何忤此日幽拘除却愁誰與¶
君同住¶
<pb:KR4j0076_WYG_010-19a>¶
　　采桑子¶
　　　有贈¶
宜人最是横波慢睡態融融紅燭㣲濛杜牧詩狂也到¶
儂　愁君姓字偏難忘耳畔東東他日車中悵絶輪邉¶
斷續風(忘仄聲南人謂陳為耳東又/唐人詩耳邊長似呌東東)¶
　　　春閨¶
流蘓不閉三春夢宛轉梨雲一雲氤氲洛水湘波在宋¶
隣　醒來無事銷長晝卧損穠春莫問芳辰春絮春花¶
<pb:KR4j0076_WYG_010-19b>¶
慣惱人¶
　　减字朩蘭花¶
　　　覊所七憶¶
竹西清署昨歲稱觴曾蹔去慈母縫衣又逐寒楓草草¶
歸　湘纍新怨二老遥聞魂應斷念此如何夢溯清淮¶
夜夜波¶
　　　其二¶
早年似陸夜夜書燈還接屋中歲如蘓雨驛梧聲怨索¶
<pb:KR4j0076_WYG_010-20a>¶
居　秪期暮齒下澤同驅吾共爾誰意而今灑淚題詩¶
寄卯君¶
　　　其三¶
謝家小女少日紅閨深處貯嫁與黔婁畵匣金釵廿載¶
愁　甘同終窶未忘牛衣中夜語只為逡廵偕隱心慚¶
舉案人¶
　　　其四¶
桃花靧雪掌裏雙珠光似月幾載身傍次第鳩車看繞¶
<pb:KR4j0076_WYG_010-20b>¶
牀　堪憐弱歲饘槖﨑嶇為汝累莫事詩書殷鑒於今¶
近在余¶
　　　其五¶
誰云㺯瓦繡褓相憐無異者弱女非男也與陶公慰醉¶
顔　還思賣犬笥屐他年親嫁遣此意悠悠靣壁嬌啼¶
我欲愁¶
　　　其六¶
紫囊曽賭早日堦蘭欣在覩昨歲於菟乍見牽衣更捋¶
<pb:KR4j0076_WYG_010-21a>¶
鬚　經時離别頻夢蕪城耏水月羯末封胡此日幽憂¶
倍憶渠¶
　　　其七¶
單車宵引鐵網珊瑚思採盡深院梧桐紅燭三條見至¶
公　玊壺秋月人道歐公清鑒别我罪伊何黙黙凴誰¶
訊汨羅¶
　　　寄内¶
還知别後人共爐烟宛轉瘦燈底風前憔悴苕華秪自¶
<pb:KR4j0076_WYG_010-21b>¶
憐　憑誰寄語莫為藳砧徒自苦有日歸兮携手同君¶
賦五噫¶
　　後庭花¶
　　　咏燕¶
浥塵小雨清明近幾番花信重來玊剪雙雙趂玳梁堪¶
認　故巢新補芹泥潤落紅相襯流黄機畔人廻瞬陡¶
添嬌暈¶
　　好事近¶
<pb:KR4j0076_WYG_010-22a>¶
　　　憶栁菴舊隱次放翁韻¶
回首碧山棲四靣遠天為壁窗啓俯臨層巘看偃松蒼¶
積　花關長晝不曾開猿鳥共休息卓午䀨回幽夢是¶
衙蜂喧日¶
　　謁金門¶
　　　和馮延已韻¶
晨睡起倦眼㣲瞤秋水且撒嬌慵春徑裏露桃開幾蕋¶
　嚲態風前如倚撲亂楊花斜墜正憶桐廬人未至蛛¶
<pb:KR4j0076_WYG_010-22b>¶
絲輕送喜¶
　　　和尤悔菴寒夜韻¶
深宵寂暗燭暈成愁色小婢開簾寒側側梅花明夜黒¶
　雪片風邉瑟瑟帶個雁聲凄歴孤枕愁聽蓮漏滴枕¶
痕朝看濕¶
　　金蕉葉(第一體/)¶
　　　咏雁用蔣竹山秋夜不寐韻¶
晴空淡幕遠飛來互鳴似索魚鱗雲影斷續斜河正絡¶
<pb:KR4j0076_WYG_010-23a>¶
角　幾箇疎星作作井梧飄酒懐乍惡楚天秋水浩渺¶
寒沙幾處落(三墳書水/雲魚鱗)¶
　　憶秦娥¶
　　　次少㳺韻¶
秋眉碧月明幾夜流黄織流黄織誰家闌角乍飄風笛¶
　錦機羞鑷鶼鶼翼遠書慢説長相憶長相憶玊籠愁¶
絶相思聲隻(相思/鳥名)¶
　　眼兒媚¶
<pb:KR4j0076_WYG_010-23b>¶
　　　和徐野君贈人韻¶
箇儂名字似東東記曲又紅紅眉月幽幽鬟烟約約膚¶
雪濛濛　縹緲風情看不定幾處認巫峯簾底尊前花¶
邉竹外掌上圖中¶
　　惜分飛¶
　　　湖上有贈¶
淚眼非如潮有信話到離愁便暈此際看尤俊横波那¶
為多啼損　家住西陵還較近蘓小同心試問莫忘相¶
<pb:KR4j0076_WYG_010-24a>¶
思分却敎油壁全無凖(忘分並/仄聲)¶
　　　有寄二首¶
共子真同魂與魄不道輕輕便拆無奈離魂急獨留殘¶
魄誰相匹　撿㸃屏帷尋舊迹印臂釵痕未失立盡窗¶
兒黑愁來那辨阡和陌¶
　　　其二¶
憶得相逄春欲暮油壁西陵乍度縹緲花和露風流欲¶
壓陳王賦　賣眼燈前廻一顧脉脉幽情早付好月當¶
<pb:KR4j0076_WYG_010-24b>¶
窗處背人却把心期訴¶
　　南歌子(第三體/)¶
　　　鵶鬟¶
簫局晨香褭流蘓曉夢還十三小女緑鵶鬟情似十三¶
明月未全圓　花影紅屏午春光碧尸傳抱來雁柱十¶
三絃已覺一絃一柱思華年(思去/聲)¶
　　　次湘真春月韻¶
瓊樹濛濛映紅窗漫漫流雪兒好為唱無愁休負一䂓¶
<pb:KR4j0076_WYG_010-25a>¶
親切照藏鈎　珠露從敎濕金尊莫遣收餘光㶑灔小¶
眉頭不似清秋楚楚咽簫樓(用坡公王/夫人語意)¶
　　浪淘沙¶
　　　次李後主韻¶
愁似水潺潺百意䦨珊幾欞風做晚來寒倩酒澆愁愁¶
不顧醉也無歡　岸幘倚疎欄愧負青山試歌行路古¶
來難何似隨僧閒洗鉢溪畔松間¶
　　　次宋尚朩憶昔韻¶
<pb:KR4j0076_WYG_010-25b>¶
繡幕晚來重怪底香濃丁香如夢月朧朧紅燭殢人躭¶
笑語過了疎鐘　倦眼玩酥胸脂肉芙蓉嬌羞銀蒜罥¶
青蟲往事臨風休更憶吹亂心蓬(青蟲/簮名)¶
　　南鄉子(第三體/)¶
　　　初夏憶草堂次曹顧菴初夏韻¶
㳺屐息春忙着雨幽墀似曲塘砌外三桐層碧引過墻¶
接葉愔愔覆草堂　揺日夕窗凉破夢碁聲静曲房入¶
夜流螢依竹見還藏簟展方流玉水長¶
<pb:KR4j0076_WYG_010-26a>¶
　　　午日¶
愁劇意糊糢粽子還能益智無且碾硃砂浮藥玊胡盧¶
圖得閒愁半日逋　醉裏惜幽拘吟罷懐沙日又徂記¶
得弇州詩句好非誣信有人間屈左徒(藥玉坡/公盞名)¶
　　朩蘭花令¶
　　　芒芒¶
芒芒交集情誰識謂驅愁去愁仍蟄放來屈賦就懐沙¶
腐後遷書傳貨殖　詩書嬴得妻孥泣孺仲妻賢真莫¶
<pb:KR4j0076_WYG_010-26b>¶
及蓬頭歴齒任癡兒有目何煩知六七¶
　　　遣愁¶
三春日日和愁住愁汝來前與汝語連朝愧汝太殷勤¶
我醉欲眠君且去　麾之不去愁良誤心已厭君君好¶
喻不然便覓一丸泥封却汝愁來往路¶
　　鵲橋仙¶
　　　醉罷¶
只須冷笑無煩細説世事信多鶻突楚囚莫更泣南冠¶
<pb:KR4j0076_WYG_010-27a>¶
教達者嗤人録録　且酣醇酒試彈長劍醉罷一歌獨¶
漉莊生齊物有遺編説千古殤延彭促¶
　　採蓮子¶
　　　本意¶
風皺澄波緑映陂(舉/棹)腕慵不覺蕩船遲(年/少)欲驚沙嘴鴛¶
鴦睡(舉/棹)笑擲青青芡子兒(年/少)　湖波漫似眼波秋(舉/棹)自愛¶
風流照碧流(年/少)嫌他年少顛狂甚(舉/棹)棹入荷花不舉頭¶
(年/少)¶
<pb:KR4j0076_WYG_010-27b>¶
　　踏莎行¶
　　　用少㳺韻¶
瑞腦烘猊素筝排雁緑窗深處新粧淡嬌春偏覺眼波¶
慵宜人更是心情慢　珮響㣲風琴鳴幽澗還疑天女¶
將花㪚春光穠日惜分攜碧城縹緲愁無限¶
　¶
　¶
　十五家詞巻十¶
