# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.967212
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷三十三
<pb:KR4j0076_WYG_033-1a>¶
欽定四庫全書¶
　十五家詞巻三十三　　　　　休寧孫黙編¶
　　陳維崧烏絲詞二¶
　中調¶
　　臨江仙¶
　　　偶作¶
憶在冶城公膝下圍棋年少知名石頭兒女本輕盈象¶
牀春縱博珠袷夜彈箏　倐忽過江門第換中原飛渡¶
<pb:KR4j0076_WYG_033-1b>¶
羣傖呉霜㸃鬢不勝情案頭無鬼論肘後浄名經¶
　　　酬贈崇川陶月嶠¶
四十男兒方墜地家聲列㦸風流翩翩挾彈少年游兄¶
居長樂尉主尚富平侯　詎料蹉跎空老大逢君楚尾¶
呉頭酒闌話向北風愁無家徐僕射有淚白江州¶
　　蝶戀花¶
　　　紀艷(避人/)¶
劉氏三娘雙姊妹生小繁華家住鷄鳴埭梵字闌干花¶
<pb:KR4j0076_WYG_033-2a>¶
影碎妝樓恰與春波對　雨小後堂曽博簺阿母簾前¶
此日教重㑹傳語翾風空至再蟬釵只靠秋千背¶
　　　前題(促坐/)¶
簾内桐花閒弄影不便相辭悄語傳聲請猶自眉峯烟¶
不定避人奩内添宫餅　説道今宵天色冷且自留停¶
莫撼猧兒醒珠斗斕斑斜又整人間第一消魂景¶
　　　前題(鬭葉名鬭葉子/戲俗  馬弔角)¶
犀蒜銀釘紅玉槅小小簾櫳不與金堂接鬬草又慵彈¶
<pb:KR4j0076_WYG_033-2b>¶
阮怯邀郎今夜抛金葉　百子枝花香粉浥郎是樁家¶
好把豪犀厭(音/葉)小負紅潮生兩頰紿郎博進惟榆莢(百/子)¶
(枝花俱葉子名鬭葉/有樁須用一物厭之)¶
　　　前題(跳索人其戲兩人轉綵䋲於砌下便捷如/飛一  距躍於白光中呉俗謂之跳百索)¶
涼夜金街天似洗打叠銀篝薰透呉綾被作劇消愁何¶
計是鬢絲扶定相思子　對漾紅繩低復起明月光中¶
亂捲瀟湘水匿笑佳人聲不止檀奴小絆花陰裏¶
　　　前題(聴歌/)¶
<pb:KR4j0076_WYG_033-3a>¶
梔子簾前斟鵲腦隔著屏山愛聴銀&KR0793;好唱盡紅鹽人¶
不曉依稀記是蕭郎稿　偷得新聲三兩調悄學春鶯¶
唇綻櫻桃小銀蒜輕揺郎到了和羞吹滅蘭釭早¶
　　　前題(迷藏/)¶
亞字闌干花一朶毎到花朝春夢偏難妥女伴相攜爭¶
婀娜迷藏小捉粧樓左　鬢棗㣲鬆蟬翼嚲怕有人窺¶
輕合黄金鎖戲罷偎人苔砌坐日移交網花隂簸¶
　　　前題(圍罏/)¶
<pb:KR4j0076_WYG_033-3b>¶
拂曉相逢花弄口如此天寒何事清晨走小院緑熊鋪¶
褥厚玉梅花下交三九　招入繡屏閒寫久斜送横波¶
郎莫衣單否袖裏任郎沾寳獸雕龍手壓描鸞手¶
　　　前題(教簫/)¶
　一帶紅墻剛六幅忽聴簫聲欲斷還將續知是東隣吹¶
鳳竹邀來敎弄相思曲　風起落花紅蔌蔌香唾猩絨¶
小印琅玕束故説玉人吹未熟明朝重到黄金屋¶
　　　前題(中酒/)¶
<pb:KR4j0076_WYG_033-4a>¶
年少雙文能勸酒笑折花枝今夜為郎壽紅燭厭厭籠¶
翠鈕飲深忘却春宵久　若下烏程春釀厚却笑佳人¶
腰似三眠栁明日綠紗窗外走手摇屈戍妝成否¶
　　　前題¶
滿院姊歸啼惻惻隔著中門悵望游絲織訊至方知娘¶
小極潛來小掲蜻蜓翼　怕響金梯行不得半晌徘徊¶
纔到菱花側立久微聞輕歎息春陰簾外天如墨¶
　　　春閨同周文夏賦¶
<pb:KR4j0076_WYG_033-4b>¶
芳草萋萋人脉脉綠遍東西不空南和北滿院春晴無¶
氣力海棠花下捱時刻　惆悵去年逢玉勒酒市紅橋¶
此際曾相識往事不堪重憶得餳簫陣陣催寒食¶
　　唐多令¶
　　　春愁¶
蟬髩隔花隂香肌壓翠衾風前一笑擲千金記得那時¶
明月底剛半線露丹襟　銀鑰杳沉沉朱樓阻信音流¶
鶯啼破綠窗深清淚未彈紅淚滴流不了到如今¶
<pb:KR4j0076_WYG_033-5a>¶
　　　廣陵上巳¶
板渚栁枝横津樓酒斾輕舊繁華猶記蕪城正是濃春¶
逢上已多少事麗人行　年少愛風情紅粧識姓名杜¶
紫微此地曽經今日鬢絲眞老大和燕子語平生¶
　　攤破醜奴兒¶
　　　紀艷¶
隔簾挼碎相思苣斜著烏雲漾著紅巾嬝嬝亭亭一段¶
春是耶難道是昨宵人　㦸門闔却葳蕤鎖花氣氤氲¶
<pb:KR4j0076_WYG_033-5b>¶
月色繽紛墻角猧兒吠夜分非耶誰道是昨宵人¶
　　漁家傲¶
　　　宣城道上¶
古朩叢祠山逕細野花斑竹粘天際蕭瑟峥泓誰可擬¶
墟烟起家家水驛門斜閉　三秋揺落悲游子一鞭自¶
裊西風裏歇馬溪橋人乍倚樵夫指麻姑大好朝來髻¶
(宣城有/麻姑山)¶
　　　聞西樵方為京口三山之游却寄¶
<pb:KR4j0076_WYG_033-6a>¶
晴日南徐風景異蒲㠶飽趂春濤駛一片江山千古事¶
同兒戲伯符志業何曽遂　月下租船人咏史使君大¶
有凌雲氣滿目茫茫愁對此横笛裏妙高臺上吹新水¶
　　定風波¶
　　　懷潁川劉公㦷記與茂之公㦷小飲紅橋幾厯¶
　　　一年矣故有此作¶
昨嵗行歌古竹西廣陵三月栁綿飛誰更扶笻郊外走¶
林叟開元遺事説依稀　時序飈流驚又換春半風光¶
<pb:KR4j0076_WYG_033-6b>¶
雖似舊游非綠到江南清潁尾春水潺湲好為寄相思¶
　　醉春風¶
　　　艷情¶
月暗蘭釭㝠風細花隂冷紫茸帳底拍蕭娘醒醒醒良¶
夜難逢幽歡可惜休教酩酊　活火初烹茗寳篆猶生¶
鼎紅蕤枕畔語檀郎等等等城上人行籠中鳥喚如何¶
便肯¶
　　青玉案¶
<pb:KR4j0076_WYG_033-7a>¶
　　　咏糟蟶¶
春酲未析三更後橙片切蒓絲糅食品厨娘偏解鬭滑¶
應凝盌鬆難勝齒幾瓣嫣紅透　金刀小向霜天剖越¶
襯出春纎消瘦捧處紅糟先欲澑小姬無語老饕狂呌¶
把與梅同嗅¶
　　　咏油車螯¶
擊鮮海錯金盤瀉絶穪是春寒夜輕㸃呉酸魂巳化和¶
酥為滷帶脂成釀二月花前榨　生平斫鱠兼行炙枉¶
<pb:KR4j0076_WYG_033-7b>¶
行遍屠門蟹舍風味似伊休論價差宜下酒雅堪鬭茗¶
携向江南詫¶
　　　咏醉白蝦¶
半籠春水溶如鏡早頃向金盤淨一片空明嬌掩映霜¶
鬐半呷雪肌半挺似帶春酲病　尋常蝦菜空相競誰¶
解得髙陽心性細憶風姿心自省十分酒氣三分生氣¶
羞與侯鯖並¶
　　隔浦蓮近拍¶
<pb:KR4j0076_WYG_033-8a>¶
　　　飲小三吾亭前古梅下¶
今朝穠春天氣袨服為佳耳人在梅根冶暗香疎影迢¶
逓琖内紅生杯中綠汎小吸宜城蟻消魂死　那人蛾¶
綠料應玉貌如此難慿春驛折寄一枝千里横笛誰吹¶
東風起生怕玉鱗飛著春水¶
　　風入松(第二體/)¶
　　　上巳後二日洗鉢池汎舟即事同亦史山濤賦¶
蜻蛉小泊㫁橋東人在櫓聲中水面殘霞飛不定春波¶
<pb:KR4j0076_WYG_033-8b>¶
靜暝翠玲瓏夾岸緗桃斑竹半船淡月㣲風　紗窗盡¶
摘簟紋融心事暗惺忪小拂絲楊人語細春衫碧恰似¶
新桐可惜小浯溪上明朝更與誰同(時阿雲將/小别數日)¶
　　祝英臺近¶
　　　咏橘¶
水濛濛烟嫋嫋紅遍江南樹小陸懷中數顆偏憐汝笑¶
他梅子心酸蓮兒心苦都讓爾甘芳如許　増悽楚記¶
得解橘春纎指冷偎人處一别呉娘往事渾無據自従¶
<pb:KR4j0076_WYG_033-9a>¶
那日傳柑幾番元夜總則是淚珠如雨¶
　　送入我門來¶
　　　寄書¶
香茗才情簪花模様斜舒蜜色牋兒霜毫纔吮早已淚¶
如絲楚天樓上湘娥倚奈湘雨湘烟十二時　説與天¶
涯游子近日懨懨春病生怕難支為趂雙魚無物寄相¶
思珍珠滴向紅綃滿怕綃滑珠圓難寄伊¶
　　紅林擒近¶
<pb:KR4j0076_WYG_033-9b>¶
　　　咏佛手柑¶
芳樹來甌越名同呉下柑風調軼橙橘芳華擅閨襜玉¶
人夜涼酒醒怪底薰透紅衫此際寳鴨休添香氣十分¶
霑　月底偏濯濯枕畔故摻摻佳人笑説雪山花瓣曽¶
拈自塵情未斷佛猶如此合掌長思伴玉纎¶
　　驀山溪¶
　　　感舊¶
碧雲薄暮畫角誰家奏深院火熒熒好風輕翠幃㣲縐¶
<pb:KR4j0076_WYG_033-10a>¶
氷輪徐上無語掩屏山金鈎瘦鮫綃透人在銀燈後¶
年時小苑良夜曽攜手低掃淡黄蛾漫垂垂玉人紅袖¶
如今人去門巷也依然紅橋口香街右一帶青青栁¶
　　　天穿節次葛魯卿韻(宋以正月廿三為天穿節/相傳女媧氏以是日補天)¶
曉寒側側繡戸涼如水燈市火初收不十日春喧北里¶
都城士女結隊踏天穿珠絡皷畫樓旗漾在東風裏¶
江南詞客生長烟花地可惜是穠春最難忘夢華遺事¶
倚闌怊悵暗裏憶當年新雨後板橋西那處人家醉¶
<pb:KR4j0076_WYG_033-10b>¶
　　蕙蘭芳引¶
　　　咏朩瓜花¶
綠水人家有一樹垂垂紅雪瘦影亞雕闌啼盡春禽百¶
舌玉娥睡醒問何處麝蘭偷泄恰侍兒報道枝上名花¶
纔結　記得良人曽經漬粉去秋時節歎雖有好香不¶
比此香清絶那知花朶一般芳冽愛清芬莫對傍人輕¶
説(古詩云良人/為漬朩𤓰粉)¶
　　　洗鉢池中有贈¶
<pb:KR4j0076_WYG_033-11a>¶
客裏無憀瞥見處繡簾斜軸恰暮雨瀟瀟低唱傷心人¶
曲相逢却扇板橋西數枝春竹正籠中鸚鵡呌醒一窩¶
紅玉　㩦上呉裝一聲欸乃碧天如沐愛香藕花輕偏¶
打向船窗蔌蔌嬌歌妙舞明眸曼睩記昨宵水色半城¶
都綠¶
　　早梅芳近¶
　　　咏玉蝶梅¶
整偏佳斜更好風格那能到粉牋欲賦除是多才李清¶
<pb:KR4j0076_WYG_033-11b>¶
照亭亭情意厚嫋嫋腰肢小正入春隂重白處粧樓曉¶
　夢無慿愁不了従古江南道天寒日暮此意惟花堪¶
共表文犀慵再掠金鴨羞輕抱撚梅花今年驛使杳¶
　　簇水¶
　　　春雪¶
有影無聲小樓一夜堆瓊稷撒鹽縈絮舞遍天涯六出¶
最愛輕鬆纎軟雅稱紅閨客遮不住空青簾翼　春隂¶
積怪此際曉寒何重圍紅獸偎窗隙樓前莫管一任騰¶
<pb:KR4j0076_WYG_033-12a>¶
騰瑟瑟且瀹鮑家香茗雪水傾來白紅日照消入一池¶
深碧¶
　　步月¶
　　　本意¶
小市門東板橋巷北暗中瞥見芳姿明眸膩臉夜靜漾¶
簾衣碧栁映幾層衫子紅蕖露一緉鞋兒斜靠著江梅¶
一樹剛得半開時　銅駞街又敞奈珠屏似水此恨誰¶
知㺯春纎香橙代解迴秋水羅帕親攜歸去也一鈎春¶
<pb:KR4j0076_WYG_033-12b>¶
月水仙祠¶
　　魚遊春水¶
　　　春隂閨思¶
盡日香閨悄纔縆額東風料峭可惜紅芳如此匆匆過¶
了做暝遥天渾似墨粧隂野水愁難曉獨對菱花横波¶
淼淼　更惆悵誰知道漫消受綠篝烟裊何日剪破層¶
陰依然春好料得藁砧愁逺泊也無燈火來相照怪底¶
今宵黄昏偏早¶
<pb:KR4j0076_WYG_033-13a>¶
　　宣清¶
　　　春夜聞雁¶
春夜紅蕤枕怪賓鴻月底哀鳴如昨惹青衫淚甚時乾¶
引紅閨睡何曽著記得當初楚天烟水碧湘樓閣攙玉軫¶
和金徽自分西風冷落　一霎年光又逢春社萬里鄉¶
心作憶淼淼蕭闗茫茫沙漠故園歸歟行樂花栁江南¶
儘讓他鶯啼燕掠¶
　　法曲獻仙音¶
<pb:KR4j0076_WYG_033-13b>¶
　　　寄嚴覽民錢寳汾顧華峯三舍人¶
蜀肆先生漢家夫子新謁帝承明殿最喜金閨璧人聨¶
轡呉郡顧榮揮扇更傳聞三珠樹錢起湘靈怨人傳徧¶
　思往日江東婉孌紅燭下挾瑟鳴箏公讌詎料鳳凰¶
池三子者一時妙選十里朱簾爭看煞黑頭王掾只凌¶
雲一賦楊意何時方薦¶
　　東風齊著力¶
　　　花朝¶
<pb:KR4j0076_WYG_033-14a>¶
春困初濃春愁難妥又是花朝蝦鬚半軸蛾綠不曽描¶
記得去年玉勒相逢在絲雨長橋鞦韆社綉旗不定畫¶
鼔頻敲　流水綠迢迢人不見妝成知為誰嬌濃春病¶
酒雙臉印紅潮欲借鴛機論恨回文字帶淚斜挑腸斷¶
也百花生日只是無聊¶
　　絳都春(第一體/)¶
　　　咏蛱蝶¶
誰家佛助想一縷裙花做成紅雨青草如烟淥水如羅¶
<pb:KR4j0076_WYG_033-14b>¶
被陣陣東風吹向晴空舞又傍平蕪來去桃花門巷菜¶
花天氣輕狂無數　嬌嫭畱他不住更砌畔濛濛墻頭¶
栩栩飄零蕩漾一春夢裏曽如許料伊也為多情悞只¶
愁撲蝶園中癡憨兒女¶
　¶
　¶
　¶
　十五家詞巻三十三¶
