# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.459166
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷十一
<pb:KR4j0076_WYG_011-1a>¶
欽定四庫全書¶
　十五家詞巻十一　　　　　　休寧孫黙編¶
　　王士祿炊聞詞下¶
　中調¶
　　臨江仙¶
　　　憶東堂花樹¶
最惜東堂花樹好幾枝掩雪驕霞春宵勝引酒情賒共¶
傾銀鑿落細玩玉夭斜　羣季恵連真不譲新詩同競¶
<pb:KR4j0076_WYG_011-1b>¶
妍華十年蹤跡似風花赤欄樓角月應觧憶天涯¶
　　蝶戀花¶
　　　次韻少游二喬觀書圖¶
傾鬢頽雲肩嚲玉髹几光凝雙映脩蛾緑髣髴風光屏¶
外足攤書停却尋春躅　鑪裏雙烟青斷續玉砌紅簾¶
不似牽蘿屋公瑾伯符皆不俗知無一事縈心曲¶
　　　和漢川盧令女題泥溪驛韻¶
翠幰紅簾晴少翳花驛風香漸覺穠春至漫道鵑聲堪¶
<pb:KR4j0076_WYG_011-2a>¶
墜淚木綿紅照人顔膩　江路盤回山路細謝女吟成¶
旅思清如水彤管自憐多畫意幽脩分得浮嵐翠¶
　　　咏螢¶
雨後桐隂清似沐苔色盈堦淡月明於玉此際流螢飛¶
蓛䔩穿廊粘砌紛空曲　才墮花梢還入竹欲下仍髙¶
偏傍池邊屋巧入風簾輕撲撲幽光凉映須眉緑¶
　　漁家傲¶
　　　趙北口作¶
<pb:KR4j0076_WYG_011-2b>¶
漁屋低低茅作瓦幾灣碧栁真瀟&KR0904;此地風塵原不惹¶
漁父者於中結箇持竿社　樂事常年殊未寡扁舟不¶
繫隨波寫濯足舷邊剛沒髁言不假垂鞭笑殺先生馬¶
　　　用王介甫韻¶
湖岸漁村週似抱家家門徑開芳草向背漁罾殊窈窕凌曉¶
到晴磯已有垂楊掃　坐看㸃頭行水鳥近家何用收綸早¶
兩槳一舟堪送老波面好寛閒不與鷗爭道(開芳草即村徑/逐門成之意)¶
　　金蕉葉(第二體/)¶
<pb:KR4j0076_WYG_011-3a>¶
　　　昔游¶
昔游記向西陵去迴油壁箇人曽遇一笑燈前春心暗¶
擲幽情注頓使清愁如濾　栁枝帶結同心屢尚惆悵¶
烏啼窗曙可堪别後雲中無復來香雨忍看玉鑪雙炷¶
　　解珮令¶
　　　酒懐¶
淡妝輕裹栁慵花惰暢幽情鴟夷仙舸茉莉風涼泊向¶
段家橋左悄窺人月痕星顆　别來無那魂銷夢夥寄¶
<pb:KR4j0076_WYG_011-3b>¶
離愁雁兒難邏燭燼宵深獨有單衾同我問何時酒懐¶
能妥¶
　　風中栁(第一體/)¶
　　　山志¶
何日山中真結三間茅屋更週遭千章山槲客稀睡足¶
人幽影獨映虚真晚峰添緑　抱膝無營並絶周妻何¶
肉有春畦芹香堪劚松聲謖謖溪聲續續問從游白鷗¶
蒼鹿¶
<pb:KR4j0076_WYG_011-4a>¶
　　品令¶
　　　寓亭竹¶
砌外一林竹愛蕭散供幽獨閒窗拂戛晝長卧聽音和¶
笙筑雨重風輕姿韻看來難足　露晞烟曉受初日開¶
寒緑夜深還又月浮亂碧宛然空谷那得湖州圖取變¶
態千幅¶
　　淡黄栁¶
　　　新栁¶
<pb:KR4j0076_WYG_011-4b>¶
陽春三月褭褭東風急陌上橋頭吹不息渲得短絲成¶
碧看嬉春黄鸝恰恰憐嬌色　曉日紅樓闢似有箇盈¶
盈立斂脩蛾且罷流黄織灞岸垂條玉關夢杳袖向晴¶
光暗濕¶
　　行香子¶
　　　别恨¶
别恨曽諳往事重拈記臨岐暮色紅簾牽衣回抱細語¶
諵諵見眉痕重淚痕滴酒痕鹹　峽雲歸後雨來空識¶
<pb:KR4j0076_WYG_011-5a>¶
只宵䦨夢斷魂黏孤眠無賴回憶何堪是鑪香歇髮香¶
膩被香甘¶
　　錦纒道¶
　　　用宋子京韻¶
落拓心情寂寞難銷長晝看羅巾合歡雙繡殷紅知是¶
啼痕透夢裡蘅蕪往事空回首　記樓頭細語暗縈纎¶
手態盈盈臉紅宜酒悵萍蹤雨落青天信芳心一寸恩¶
怨應雙有¶
<pb:KR4j0076_WYG_011-5b>¶
　　青玉案¶
　　　用賀方回韻¶
清宵盼盼銀河路只惆悵華年去宻約芳期經幾度紅¶
絃翠管風簾月簟并與人何處　别時夏杪春還暮燕¶
燕鶯鶯漫成句舊事縈心還㡬許㣲酣曾訪短篷相遇¶
荷葉西陵雨¶
　　兩同心¶
　　　和韻宗梅岑咏鴛鴦¶
<pb:KR4j0076_WYG_011-6a>¶
沙畔文禽雙雙錦羽依緑萍妥夢芳洲唼紅杜尋歡遥¶
浦那還羨紫燕交飛青鸞偕舞　冷覷繡床嬌女抛殘¶
鍼縷㪚嬌慵水檻閒憑照宛約玉臺空嫵晚歸去凝視¶
紅衾黯然無語¶
　　天仙子(第二體/)¶
　　　和湘真春夜韻¶
淡淡雙眉縈遠岫草草涼襟還小袖曲廊深處為儂來¶
隨夜漏烏棲後枕臂啼痕紅欲透　撫抱纎腰春更瘦¶
<pb:KR4j0076_WYG_011-6b>¶
凝怨横波嬌不溜如思如懊轉宜人看巾繡嗔相扣痛¶
惜肯教衾浪皺(易安詞被/翻紅浪)¶
　　　用張子野韻¶
河滿不堪臨别聽别酒醉來容易醒持儂只問㡬時來¶
頻攬鏡憐光景此意料君能暗省　離思最愁窗色暝¶
明月又還窺隻影空房應是怯孤眠風欲定鐘初静踏¶
遍合歡廊下徑¶
　　江城子(第二體/)¶
<pb:KR4j0076_WYG_011-7a>¶
　　　用少㳺韻¶
游春夢好殢元郞惱儂狂昵儂狂燕子鶯兒底事送春¶
忙花露未晞雲影散痕在臂淚沾裳　錦屏髣髴賸風¶
光枕餘香簟餘香髹几文籨無復映晨妝小疊紅箋書¶
恨字憑誰寄向伊行¶
　　千秋歳¶
　　　和少游韻¶
花間葉外又見蜂黄退堦影慢簾隂碎合歡金縷枕雙¶
<pb:KR4j0076_WYG_011-7b>¶
綬紅鴛帶人去也銀燈暈裏羞相對　尚記横塘㑹荷¶
葉青如葢蹤已杳魂猶在鳯奩香欲殄蟬鬢雲將改無¶
奈是愁心一寸深於海¶
　　　題霜哺圖為袁重其夀母¶
袁生把臂珍重頻相謂從少日依堂背丸熊良已苦坩¶
䱹誰曽饋圖反哺清霜㡬下慈烏淚　太息欽君意菽¶
水君何愧門子潔風人貴母持靈夀杖兒作斑衣戯歌¶
一闋為君侑祝千秋歳¶
<pb:KR4j0076_WYG_011-8a>¶
　　　為吳爾世夀母¶
君家稱夀海内文章走誇盛事紛人口頗聞黄髮媼早¶
作青燈婦氷雪裏藐孤涕淚曽相守　髢剪陶家乆臺¶
築懐清舊兼兩事須推母春暉君觧報善頌吾何有唯¶
願取新安江水成春酒¶
　　　夀戴紳黄司李¶
文瀾筆陣早歳驚神駿花萼繼飛騰迅傳經推戴徳佐¶
郡同何遜風景地二分明月窺人俊　覽揆當青髩底¶
<pb:KR4j0076_WYG_011-8b>¶
語為君進却月邇凌風近玉壺氷色潔寳瑟朱絲潤還¶
自有君家柑酒鸝聲韻¶
　　西施¶
　　　本意¶
浣紗江畔女兒身苕艶窈無隣誰人窺巧笑獨自惜微¶
顰無奈君王薪膽催人去遣作館娃春　紅蘭草草吳¶
宫事空傳鸞霧疑神還可念蒼茫一舸五湖濵無賴惟¶
餘石上青苔迹千載解愁人¶
<pb:KR4j0076_WYG_011-9a>¶
　　傳言玉女¶
　　　用韻¶
自不能知何事兩眉常皺依稀只是無計支長晝烏几¶
憑暖空妬雙烟金獸愁城無縫宻於鴛甃　欲浣離腸¶
不信有消愁酒别時畧記是歡儂共瘦含淚無言指與¶
酸心梅豆驚心又到那時時候¶
　　風入松(第二體/)¶
　　　用劉後村韻¶
<pb:KR4j0076_WYG_011-9b>¶
路岐不用更遲回任運安排從來造物多顚倒将頽顔¶
好付樽罍急景如春有脚逸民似古無懐　啼鵑休更¶
向人哀紅友新開裁書已報春山去道先生早晚歸來¶
此意還如江水東流到海難迴¶
　　婆羅門引¶
　　　憶舊¶
記分攜日斜風宻雨送蘭舟共君無計夷猶瞥眼垂楊¶
夾岸人影閉紅樓嘆前期渺渺往事悠悠　經春渉秋¶
<pb:KR4j0076_WYG_011-10a>¶
夢尚隔見何由聞道吟儂舊句紅淚時流儂詩總好問¶
曽如絮語話綢繆須抛却莫費凝眸¶
　　剔銀燈¶
　　　燈花¶
迎晚紗窗還閉又早是蘭釭邊對爐裏雙烟牀枕單孤¶
合併惱人心意獨伊見慰却橤橤結成紅穂　訝道來¶
朝何喜莫也似蛛絲相戲金粟非秋銀花連夜猜料翻¶
教無寐宵闌頻睇燄雖殘肯將輕吹¶
<pb:KR4j0076_WYG_011-10b>¶
　　撲蝴蝶¶
　　　用詞統無名氏韻¶
歌䦨酒歇悶把烏巾岸牢愁未滌看空庭又晚幽拘白¶
髮頻添故隱春光欲滿縱饒十牀瓊管抒情短　當年¶
曽記魯陂漁翁愛余嬾風塵緬邈荏苒芳訊斷夢從蟻¶
垤初迴意與鷗波共逺息壤舊盟須暖¶
　　祝英臺近¶
　　　用吳淑姬韻¶
<pb:KR4j0076_WYG_011-11a>¶
日將暆鶯漸嬾寂寞梧還據昧昧髙天轉掌幻雲雨從¶
來季主端蓍君平説易細思忖都無是處　愁城阻儘¶
使費盡輸攻墨守只如許黑漆屏風深夜若能覷好趁¶
五栁初榮孤松尚在效元亮柴桑歸去¶
　　一叢花¶
　　　用張子野韻¶
生平途較阮公窮何物抵愁濃看來畧似垂絲栁更拖¶
烟沓雨濛濛麾去不遥喚來便至防殺更無蹤　春氷¶
<pb:KR4j0076_WYG_011-11b>¶
化水已溶溶幽鬱好教通延歡送恨渾無計苦寒夕遮¶
㫁簾櫳那似栁綿一當春晚吹盡任東風¶
　　送入我門來¶
　　　無題¶
萼綠華羞杜蘭香妬阿誰得並瓊顔悵惘穠春了似不¶
相關風前嚲態嗔人調却帳底回身惜夜闌　此意惟¶
儂心解轉復憐卿情重并日尋歡芍藥花開何計重盤¶
桓金猊抱炭連心熱奈玉虎牽絲比淚潸¶
<pb:KR4j0076_WYG_011-12a>¶
　　金人捧露盤¶
　　　惜花¶
惜春花愁春晝惱春風為晝長風捲花叢𤣥㣲已去星¶
旛誰䜿小園東樓髙臺曲朝來喜未減芳穠　蝶兒翻¶
蜂兒閙鶯兒懶燕兒慵料都因春色匆匆繡牀抛却清¶
眸凝損綺窗中花茵堪藉還辦取卧紫眠紅¶
　　紅林檎近¶
　　　春日旗亭即事用周美成韻¶
<pb:KR4j0076_WYG_011-12b>¶
蘋葉晴溪小栁花春店香鵞兒黄似酒鳬影碧浮塘偶¶
來臨風曳杖坐喜對水開窗壚側少婦凝牀鶯語更如¶
簧　十載羇宛洛此日踏江鄉側身弔古茫茫金粉齊¶
梁况南徐南兖江山如畫放懐且飲千百觴¶
　　𤓰茉莉¶
　　　本意¶
綺砌紅蘭新涼雨後足㣲風畔葉痕添綠繁苞素蕊媚¶
晚色漸開氷玊最憐是昵魄縈魂縱迷迭難比馥　美¶
<pb:KR4j0076_WYG_011-13a>¶
人睡起撋餘倦乍凝目移夕簟慵生新浴盈盈小摘枕¶
屏夜抱香宿更雙鬟觧事露華一匊清曉還陪膏沐¶
　　洞仙歌(第一體/)¶
　　　七夕立秋¶
明河此夜隱隱㣲雲掩織女黄姑又相見問千年嘉㑹¶
烏鵲填橋誰慫惥不遣靈期汗漫　樓中人歎絶况値¶
迎秋一葉梧桐落堦畔正念遠相離那得閒心拈素縷¶
鴛鍼雙穿想蕩子回頭望雙星也暗惜蹉跎涼暄潛換¶
<pb:KR4j0076_WYG_011-13b>¶
　　簇水¶
　　　聽蟬¶
夏木千章草亭長晝清如水小窗髙枕迴午夢有聲堪¶
喜無限風思露想縹緲青天裏應識取清音無滓　作¶
復止髣髴是迎涼送暑問褦襶誰知此蛙喧鸝巧論鼔¶
吹難君似况是居髙聲遠不藉秋風起堪聽也須辦巢¶
由耳¶
　　宣清¶
<pb:KR4j0076_WYG_011-14a>¶
　　　讀影梅菴憶語賦(憶語冒辟疆為如/君董小宛作也)¶
往事銷凝乆把殘編重讀香魂如迸映紅欄弱栁憐人¶
伴文籢寒梅成媵隨氏清娱羊家浄婉那堪相並看月¶
坐擁書眠雅稱夫君情性　如意珠沉㫁腸花發人去¶
春風病嘆館閉雙成綺窗深靚紫&KR0034;碧腴空賸釧裏流¶
霞是他年洪都私證(釧裏流霞憶語/中少君遺事也)¶
　長調¶
　　滿江紅¶
<pb:KR4j0076_WYG_011-14b>¶
　　　自夀¶
四座休喧聽賤子狂歌自祝端只為命遭磨蠍運逢百¶
六徒欠書魚文字債未修漚鳥烟波福念﨑嶇三十九¶
年過唐衢哭　清癯相難食肉渺茫事空握粟筭何須¶
多夀方纔多辱乗筏誤教浮業海攜家悔不棲愚谷問¶
今朝底物侑持觴樽前筑¶
　　　用孫風山韻¶
岐路悠悠看㡬載軟紅如簇算何似一丘一壑紆青拖¶
<pb:KR4j0076_WYG_011-15a>¶
綠脫却塵衫烏納在推開瓦枕黄粱熟只而今立地便¶
抽身原非速　甚不必離騷讀大無謂秋風哭但一週¶
虎落三間茅屋却署休休名自好試歌纂纂兒能續也¶
勝如側足走羊腸卭崍曲¶
　　　用曹顧菴江村韻¶
撿校歸思共春後碧溪同漲山有信鶴猿相憶釣磯無¶
恙雨滲一犁田犢喜波添三尺河魚上道同招冀缺共¶
妻歸謀耕餉　五栁畔晴絲漾老屋上春鳩唱更掌教¶
<pb:KR4j0076_WYG_011-15b>¶
鳥集花從蜂醸曉日好操蘋渚楫晚風任倚柴門杖縱¶
田家佳語愧儲王還能狀(山有信用岑參詩語河/魚上用史記秦本紀語)¶
　　　再用前韻¶
栗里春深羨栁浪層層如漲更喜得敝廬容膝南窗無¶
恙獨酌好謀形影共髙眠也自羲皇上顧牀頭籐笠與¶
椰瓢幽人餉　清溪側看魚漾遠村外聽樵唱况桃花¶
堪飲松花堪醸自課織簾還有手便從荷蓧非無杖筭¶
吾生約畧可描摹山居狀¶
<pb:KR4j0076_WYG_011-16a>¶
　　　湖上遇顧菴見余和詞用韻見柬復次奉答¶
積雨湖頭看門外岸痕添漲欣乍到屐聲隨過故人無¶
恙易得濁醪謀若下難逢春水如天上况韶光淡宕恰¶
新晴天公餉　青雀舫徐徐漾白苧曲愔愔唱須好懐¶
如滌閒愁休釀我醉欲持銅綽板君閒那負青籐杖任¶
六橋人指兩狂生多竒狀¶
　　　再柬顧菴¶
睥睨烟霞笑人世紅塵如漲都一手移來妙喜維摩何¶
<pb:KR4j0076_WYG_011-16b>¶
恙褊性秪宜棲物外㣲名何必居人上最移情邂逅老¶
東阿新詞餉　花共鳥紛揺漾皮與陸堪酧唱况胡姬¶
肆近老春初釀休暢肯教稀歩屧沉酣未便需笻杖莫¶
輕孤㡬疊好雲山朝昏狀¶
　　　再用韻柬顧菴並呈荔裳¶
三笠雙髙新晴後烟巒青漲殊慰藉君侯花筆别來無¶
恙宋玉非徒唐景亞陳王的在應徐上羨新詩字字比¶
瑶環須交餉　墨有縠㣲㣲漾歌付雪低低唱筭官厨¶
<pb:KR4j0076_WYG_011-17a>¶
法醞更誰解釀司馬髙才原合腐彦淵博學真須杖怪¶
吾徒底事暱蟲魚臣無狀(彦淵陸/澄字)¶
　　　湖樓坐雨同顧菴用前韻再柬茘裳¶
烟雨憑欄愛浮黛遠山紋漲同抱膝清言移晷松枝無¶
恙堤栁已隨坡老沒竹枝誰駕亷夫上擬搴雲踏遍萬¶
峰巔為君餉　湖霧積漁舠漾林翠濕提壺唱向黄公¶
壚畔重沽新釀漆後㫁紋仍可鼓削餘方竹還堪杖問¶
吾曹補劓息黥心誰能狀¶
<pb:KR4j0076_WYG_011-17b>¶
　　　顧菴有同茘裳西樵湖樓小坐因憶阮亭之作¶
　　　再次韻並寄諸弟¶
杯酒從容拂斜檻茶烟初漲㫁橋外栁眉㣲蹙苧蘿新¶
恙顧我已甘棲廡下如公纔合居樓上喜遥山排闥送¶
青來還誰餉　看天半晴雲漾聽湖舫朱絲唱縱腸慳¶
蕉葉宜城須釀試寄離心頻夢草要扶殘醉還攜杖好¶
舒懐為指白蘓堤隂晴狀¶
　　　顧菴有再東西樵兼懐京洛故人之作再用韻¶
<pb:KR4j0076_WYG_011-18a>¶
　　　奉酧並懐公㦷周量諸子¶
露濕幽蘭西泠畔浮堤波漲行歌去聲傳金石原思非¶
恙老友披襟雲水際舊游回首烟霄上自歸來嬾作洛¶
中書心相餉　玉河暖㣲風漾宫栁碧新鶯唱可攜柑¶
還往同消春釀諸子勉籌前席箸野夫好植芸田杖任¶
人驚湖海氣難除元龍狀¶
　　　用韻答蕭靈曦¶
攬擷烟雲羨抱膝墨池波漲更縹緲湘東三管千秋無¶
<pb:KR4j0076_WYG_011-18b>¶
恙處士風流丘壑底王孫門閥陳隋上感殷勤歲晏肯¶
華予丹青餉　雨枻濕風蓑漾王裴句秦黄唱總宜修¶
要眇清思獨釀髯客遺書歌荷蓧須君搦管圖攜杖好¶
生情别様寫塤篪山癯狀(宗梅岑屬靈曦畫蕪城風雨/圖見寄靈曦即用余與梅岑)¶
(唱和韻題詩其上又用余與顧菴茘裳倡和韻作詞見/贈故有雨楫以下四句髯客謂陳其年其年亦和余八)¶
(詞其聞阮亭消息并寄西樵一首有句云才子為/官休亦好弟應荷蓧兄攜杖余摘求靈曦作圖也)¶
　　　為程穆倩賦星宿海研¶
咄汝陶泓問何事幻成千眼錫嘉名曰星宿海承之無¶
<pb:KR4j0076_WYG_011-19a>¶
靦雲夢誰能吞八九蓬萊真見頻清淺主人翁竒語匹¶
皇墳須君展　青玉贈來荒緬紫石獵嗤蠉蝡有竒傀¶
夢告神人圭冕麐角一雙相佐佑龍賔十二同游衍導¶
攡𤣥遐想溯崑崙條流遠(穆倩研銘後自記云余友曹/秋岳侍郎採端溪水巖從採)¶
(者獲斯石越萬里歸於余其夕夢四目圭冕神人執是/石語余曰非玉非璞百辰灼灼天一之源汝其善琢製)¶
(成周身百眼銘而/名之曰星宿海)¶
　　　用季孟連韻¶
岸尾橋頭曽珍重玉人芳約奈荏苒流光似水離懐作¶
<pb:KR4j0076_WYG_011-19b>¶
惡花底三春輸紫燕河邊七夕憐烏鵲欲消除此病借¶
禪機從誰學　夢中路尋頻錯梁間月看頻落更愁窺¶
酒醒欲來難却顧我情條千縷結懐君人栁三眠弱只¶
拚將淚眼倚重樓天垂幕¶
　　水調歌頭¶
　　　用吳梅村祭酒韻¶
年少耽游冶脱帽倚紅樓興酣龍挐鳯攫文采並珊鈎¶
目睨公孫妙舞足付賔王餘瀝落拓也風流醉卧胡姬¶
<pb:KR4j0076_WYG_011-20a>¶
肆忽忽不知愁　渉迷津嬰世網任虚舟小山春草也¶
應怪我乆淹留難挽韶華似水難掇憂思如月陶寫付¶
箜篌可耐艶歌歇白日淡幽州¶
　　滿庭芳¶
　　　用坡公韻¶
白月為心朱繩比質生平自負峨峨司空百鍊繞指已¶
無多到眼濃隂欲滿心憂矣謡罷還歌細屈指古來誰¶
似磨蠍說東坡　茫茫無可語朅來千縷暗緯愁梭更¶
<pb:KR4j0076_WYG_011-20b>¶
溶溶漾漾難剪如波可耐春光萬里尚寥落卧盼庭柯¶
問何日盟烟狎水鷗鷺媚漁簔¶
　　　憶慈仁寺海棠用芝&KR0354;先生韋祠海棠韻¶
蓉粉嬉春蕣姿延露禪房勝日標竒趁時芳草正向綠¶
墀滋却似勻和獺髓輕裝就千㸃紅璣宜人處似斜仍¶
嚲態倚曉風披　芳時還悵悵桃花靧雪遥想仙姿嘆¶
去年花下空有前期誰製䕶花旛子駐幽艶莫使花衰¶
好㸃注餘春如畫留覆態盈碁¶
<pb:KR4j0076_WYG_011-21a>¶
　　　贈姜子翥内君澹衣生日和芝麓先生韻¶
並蒂疑花俱飛同蝶早來相逐相憐文窗幽窈人玉與¶
鬟烟㡬許春風消息祇探向明鏡臺前鴛鴦字背人學¶
寫顚倒遍蠻牋　嫣然還自惜迴眸一笑鸚鵡能言筭¶
碧樓紅玉縂是前縁心喜宜男待女花共草入佩能全¶
為歡好一絃一柱錦瑟趁華年(蘭花一名/待女花)¶
　　鳯凰臺上憶吹簫¶
　　　和漱玉詞¶
<pb:KR4j0076_WYG_011-21b>¶
靈鳯當雛名花值蕊思量往事回頭記簾垂犀押鏡挂¶
珊鈎人似鶼鶼白鷁行坐裏愛玩無休誰能負春風淺¶
夜明月新秋　悠悠光隂荏苒縱長繩百尺逝景難留¶
看新來華髮舊日朱樓宛宛前歡堪覓屏山畔薄醉迴¶
眸臨風立斜陽如昔獨照清愁(鶼鶼白鷁/姚月華事)¶
　　漢宫春¶
　　　用稼軒韻¶
夢破茫然憶故園春晝人境吾廬衡門常掩無事風味¶
<pb:KR4j0076_WYG_011-22a>¶
真殊毎當勝日那肯使鶯濶花疎閒曳杖遴苔選石都¶
來塵思全無　一自罡風吹落便十年奔走僕僕誰如¶
却思猨朋鶴舊渺渺愁余魯連陂上㡬孤負春鱖秋鱸¶
還悵絶南窗睨日静窺寂寂琹書¶
　　倦尋芳¶
　　　用王元澤韻¶
紅殷綠淺㡬許風光撋做春晝宛轉重門掩映紅閨如¶
繡正芳時成間阻羅衫浥淚千重透最難堪是茶閒篆¶
<pb:KR4j0076_WYG_011-22b>¶
冷夢回時候　漫凝立闉闍隔㫁不似雕闌還近纎手¶
潄盡香醪難與清愁相鬬殘月疎鐘人斷後幾番捱過¶
還如舊教愁顔共風邊新楊同瘦¶
　　聲聲慢¶
　　　次韻劉青田咏愁¶
難搜難括非去非來做成一寸千曲欲盡根株除是馬¶
還生角任教春風蕩滌只昏昏月黄烟綠甚追逐最難¶
拚更是天寒茅屋　漏向眉間一半攬清鏡已覺霧縈¶
<pb:KR4j0076_WYG_011-23a>¶
烟蹙髣髴眞形五岳寸心矗矗能令酒來都化作鮫珠¶
界破幽獨筭千種還誰解區别細目¶
　　八聲甘州¶
　　　揚州作¶
醉餘惆悵絶是從來佳麗説揚州看隋家天子江都夢¶
好離别無愁更有平安夜報書記最風流總此花和月¶
好任淹留　舊跡如塵難覓空垂楊鴉暮腐草螢流望¶
玉勾斜畔落日淰荒丘更何來玊人簫管喚二分明月¶
<pb:KR4j0076_WYG_011-23b>¶
向珠樓好憐取紅橋烟艇試泛清秋¶
　　催雪¶
　　　逃暑¶
清盥多閒幽堦似浣且放湘簾垂地喜長日悠悠擺除¶
塵累一任鑠石流金只堅眠不受紅塵祟烏巾常挂青¶
鞵懶著庭隂清閟　無事心容裔且瓊水浮𤓰氷槃薦¶
芰笑河朔袁劉湎然何意碧樹晚凉颯沓又枝上風蟬¶
鳴嘒嘒應不羨短壑青松赤脚層氷情味¶
<pb:KR4j0076_WYG_011-24a>¶
　　酹江月¶
　　　送孫無言歸黄山次顧菴韻¶
居恒誇我道黃山勝處峰峰竒絶十載仳離辭故隱磨¶
盡鞵芒却鐵冠向塵中凝思霞外頥朶西施舌行行掉¶
首九牛難挽歸轍　知汝已佩蒼精朋游莫訝輕作人¶
間别三十六峰從此去快浴硃砂湯熱鷺羽為蓑麂皮¶
作薦坐撫孤松拙笑看足底晴雲鋪海如雪¶
　　　贈亦世¶
<pb:KR4j0076_WYG_011-24b>¶
人生幾許嘆經年契濶不殊梁燕西子湖頭判袂後攜¶
手又來隋苑蘓小車塵錢王潮水回首同飛電芒芒交¶
集頓成洗馬清嘆　擢秀大别清湘吾宗才子允矣邦¶
之彦撫字陽城書下考漫説安仁花縣巨眼如箕髙情¶
似水肯作浮雲戀舉杯酹月澄江莫負如練¶
　　解語花¶
　　　和弇州題美人捧茶¶
銀牀緩汲玉砌新晴欄影愔愔細峭寒斜倚花隂畔静¶
<pb:KR4j0076_WYG_011-25a>¶
把小鐺親試雲光露蕋遥拖映柔烟幾縷松響消勻寫¶
嬌擎姽嫿春風意　輕約䰀鬟鬌髻看芳磁如雪光映¶
荑指珮幽環脆參差近頓喚餘酲教起櫻桃小婢越襯¶
得霍娘嬌麗珊枕邊徐嗅蘭香還帶蘭膏味¶
　　朩蘭花慢¶
　　　用陳叅政送陳石泉韻¶
向風塵决計急辦取鹿皮冠好濡足柴桑褰裳谷口掉¶
首邯鄲長歌采薇竟去指烟霞深處舊柴關山雨代除¶
<pb:KR4j0076_WYG_011-25b>¶
荒徑春溪為浣塵衫　厭他拄笏對西山兀兀一駝鞍¶
有錦水漁磯黄山兎柴(音/砦)洗眼重看斜陽曳杖臨風値¶
隣翁談笑不知還怕説車輪生耳還教置輻河干¶
　　水龍吟¶
　　　羈所自夀用劉後村自夀韻二首¶
靈均覽揆重逢幽拘欲忘(仄/)桑蓬事飛光如箭出人不¶
意忽焉還至咄咄書空芒芒集臆了無情思况狄雲望¶
杳謝池夢㫁肱雖曲誰能睡　不用出疆載質受一㕓¶
<pb:KR4j0076_WYG_011-26a>¶
𨽻無懐氏人間無用江淹彩筆揚雄竒字試問何如披¶
裘安穩漉巾容裔待樊籠剖破便攜徳曜變名吳㑹¶
　　　　其二¶
飛騰四十明年及今歸去應非早行藏畧似鳥中杜宇¶
蟲中寒號白眼依松頽顔就菊吾存吾傲更漢隂抱甕¶
忘機用拙泊如也無餘好　時復登臺一嘯舊山公全¶
慵書報當年入洛士龍故態惟餘狂笑短布長鑱也應¶
不減隱囊紗㡌况白山舊隱考槃仍在無煩重考¶
<pb:KR4j0076_WYG_011-26b>¶
　　　　和坡公楊花韻¶
玊堦晝晷全慵任敎細逐桃花墜撩他燕䀪昵他鶯囀曉晴¶
暮思天與顛狂去來那管重門深閉看將低仍颺依稀思婦¶
眠初妥還驚起纔到墀心欄嘴又輕粘翠屏朱綴似捎似¶
趁無拘無管攪將春碎解伴年年多情春草無情春水更¶
紅簾掲處㡬番偷入伴人嬌淚(重門句用薛維翰梅詩兒家門/戸重重閉春色何縁得入來意)¶
　　　石州慢¶
　　　　用髙季迪韻¶
<pb:KR4j0076_WYG_011-27a>¶
淺夏蕭森猶自餘寒襟袖時灑愁來還似荷珠不定雖¶
多難把盈樽濁酒縂來憑仗消除片時依舊相縈惹若¶
擬繪愁形這三毛誰寫　東冶有徒能賦旋釋髠鉗日¶
邊雲下長樂鐘聲仍近漫聽頻打柔成繞指人道磊落¶
劉琨欲慚方外狂司馬便使賦歸兮較淵明遲也(南齊/書琅)¶
(邪諸葛勗坐繫東/冶作東冶徒賦)¶
　　合歡帶¶
　　　周澹園納姬揚州¶
<pb:KR4j0076_WYG_011-27b>¶
擅江東公瑾風流况綺麗更揚州喜得龍門人未腐買¶
清娱且伴遨逰箇儂還有黄華妙腕絳樹清喉倩明珠¶
十斛貯將金屋移入瓊樓　帷燈照怯窗日憐羞妝成¶
倦倚香篝不為筵前矜顧曲笑郎君底費迴眸雙飛好¶
去華清側畔繡嶺前頭待他年學誓長生同看織女牽¶
牛(澹園舊官翰林又以文禍㡬不測故有龍門未/腐之句家臨潼驪山下故有華清繡嶺之句)¶
　　泛清波摘遍¶
　　　新秋同無言豹人二瞻又百廣陵城西泛舟作¶
<pb:KR4j0076_WYG_011-28a>¶
玉壺攜酒烟舫衝波暇日共尋城畔路霽花風栁拂檻¶
排窗看無數還時遇金釵照水玉佩當歌㡬許芳洲㳺¶
冶女亂葉翳蟬迴渚行鷗觸景成趣　沿洄屢更擬遥¶
山舒眺却値片雲催句兼帶薦爽迎凉數㸃疎雨情休¶
遽睥睨烟際不遥招提竹邊重駐聽取花宫夕梵緩緩¶
歸去¶
　　過秦樓¶
　　　初夏用芝麓先生追春韻¶
<pb:KR4j0076_WYG_011-28b>¶
墀日烘鶯簷隂䛏燕緑暗盈堦幽草紅樓小婦解識餘¶
春凭損一欄清曉梧井碧影初齊映戸當軒葉濃花小¶
恰斜紋珍簟䦱門徐展鳥閒人少　嚲小悶鍼縷慵拈¶
玉牀函夢鸚鵡逗人堪惱午香消炷斜照篩窗晚鏡倦¶
眉輕掃寳袜㣲風暗吹似殢如凝春和天老畵屏邊羅¶
扇纔攜㡬箇早螢低繞(䦱音委見國語唐/詩無事函閒夢)¶
　　沁園春¶
　　　用少㳺韻¶
<pb:KR4j0076_WYG_011-29a>¶
小雨撋晴㣲煖挼寒堦影乍長恰游絲依約鶯和栁嬾¶
輕隂歴亂燕逐花忙㡬處開窗何人倚檻領畧風光青¶
粉墻傷哉僕秖恨睂如壓天色滄浪　愁懐此際無央¶
漫負手閒堦車轉腸看似殘仍滴依稀夜漏如灰更褭¶
髣髴晨香牋與天公逡巡不報且駕尻輿問醉鄉還叵¶
耐是杜康力&KR0629;難遣茫茫(翻用魏武/樂府語)¶
　　　五閏詞為吳香為作¶
我友中牟自序生平達人之風道閉目不窺還成公案¶
<pb:KR4j0076_WYG_011-29b>¶
折腰儻許也勝飄蓬飲不三升缾無半菽日築糟丘念¶
困窮蕭散意更香山居易甫里龜䝉　懸弧五閏才逢¶
已斑鬢行稱六十翁嘆河清難俟良辰餘㡬社樗無恙¶
散朩期同詩唱黃河書藏名岳此夀原齊華與嵩還相¶
調能一篇贈我百閏遺公¶
　　　讀李鏡月廬游日記作¶
遥望匡廬幾載幽思忽忽南昌想峯排五老半天空翠¶
泉飛三疊百尺銀瀧林跱東西賢傳十八勝跡心知不¶
<pb:KR4j0076_WYG_011-30a>¶
可忘問何日向彭蠡渡口一葦輕杭　卧游把巻神颺¶
似肩拍匡君烟路翔見地迥天迴邀雲入戸山深嵐重¶
遲月升堂錦澗橋邊玉淵潭側恍惚心清聞妙香才解¶
信道輞川愈疾語不荒唐(唐人詩忽/忽歸南昌)¶
　　　讀陳其年烏絲詞賦寄¶
屈指詞人咄咄唯髯䟦扈飛揚似波寒竟去衣冠颯颯¶
燭昏欲醉履舄茫茫紅豆筵中白楊齋外哀艶無端互¶
激昂憑人道是秋墳唱苦子夜歌長　廿年落拓名塲¶
<pb:KR4j0076_WYG_011-30b>¶
便歴落嶔㟢也未妨看禰生單絞撾聲慷慨陳王竿蔗¶
舞態迴翔兒女情深風雲氣在同此牢愁一寸腸君毋¶
讓信黠如顧虎狂比袁羊¶
　　賀新郎¶
　　　花燭詞為劉峻度賦¶
銀漢期猶渺訝今朝人間牛女橋成何早妙譽天人三¶
妹擅前度劉郎還曉那待得秋風吹到試向玉巵娘子¶
問也低頭無語㣲㣲笑應聽取郎君了　佳期擇向朱¶
<pb:KR4j0076_WYG_011-31a>¶
明好正薰風荷香蘭氣洞房清窅隔巷停車知不事咫¶
尺仙源非杳易盼到麻姑仙爪閨裏青山原解畫描新¶
睂莫遣新人惱須摹下張家稿¶
　　多麗¶
　　　為李雲田題周少君寶鐙坐月浣花圖和董文¶
　　　友韻¶
認霜綃烟絲粉暈輕飄隱隱見雲開花弄一輪明月堆¶
髙桂如睂雙描非敞桃疑面半朶同姚蜀錦為茵齊紈¶
<pb:KR4j0076_WYG_011-31b>¶
作扇㣲涼依約井桐揺應憐取㫁腸花色欲並小鬟嬌¶
還指㸃銀缾玉斗緩汲徐澆　看迷離流黄淺影徘徊¶
懶下花梢露侵衣宵猊欲燼風吹帶别鶴難調銀蒜愁¶
搴金荃羞咏一庭花月冷纎腰知何處陳王八斗羅襪¶
賦蘅臯空抛却畫中人在良夜頻消(半朶同姚/用楊達語)¶
　¶
　¶
　十五家詞巻十一¶
