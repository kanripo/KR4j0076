# -*- mode: mandoku-view; -*-
#+TITLE: 十五家詞
#+DATE: 2015-08-25 00:50:00.057525
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷三十七
<pb:KR4j0076_WYG_037-1a>¶
欽定四庫全書¶
　十五家詞巻三十七　　　　　休寧孫黙編¶
　　董俞玉鳬詞下¶
　中調¶
　　臨江仙(第四體/)¶
　　　離愁¶
客裏鶯花三月半春光不似愁濃栁絲隨處綠蔥蔥酒¶
帘斜日外漁市亂烟中　多病文園兼作客天涯信斷¶
<pb:KR4j0076_WYG_037-1b>¶
難通可憐長夜正思儂寸心蕭寺雨殘夢隔江鐘¶
　　蝶戀花¶
　　　虎阜僧閣¶
檢㸃韶光春又去羈思無聊蹔借呉山住寂寂招提花¶
幾樹荒巖只有幽禽語　惆悵故人分手處目斷雙魚¶
良㑹渾無據欹枕小樓聴夜雨相思一㸃燈光聚¶
　　　贈妓¶
茜裙窣地腰肢顫梅豆抛人低露黄金釧綠醑殷勤郎¶
<pb:KR4j0076_WYG_037-2a>¶
自勸興酣漸覺嬌波緩　笑剔銀燈回粉面旋脱羅衫¶
瑞雪胸前見鴛帳横陳紅玉軟憐他臂上雙彎煖¶
　　　送彭羡門往呉門¶
匆匆無計留君住分手江亭芳草亷繊雨風雅而今誰¶
共語畫橋悵望帆飛處　約道重來三月暮開遍酴醿¶
荏苒春光去若到金閶君記取愁多莫賦銷魂句¶
　　唐多令¶
　　　庭前新植小桃纔開數萼以酒祝之¶
<pb:KR4j0076_WYG_037-2b>¶
無語曉妝慵胭脂數㸃紅愛亭亭夕照樓空渾似綠鬟¶
剛寸五偏容易嫁東風　春色不須濃春情在此中漫¶
愁他蜂蝶匆匆料道消魂今嵗始常許我一樽同¶
　　蘇幙遮¶
　　　閨思¶
碧梧輕紅葉輭鶯語無聊頓覺芳菲淺鴛帳夢迴金釧¶
匾約得隣姬雙陸閒消遣　别愁濃清淚泣郎似楊花¶
妾似紅蕉巻漫把繡衫雙扣撚乗腸不禁車輪轉¶
<pb:KR4j0076_WYG_037-3a>¶
　　一剪梅¶
　　　秋懷¶
細雨蘋絲葉葉秋山自悠悠水自悠悠寒燈幾㸃笛聲¶
幽不是漁舟便是菱舟　病客天涯悔浪遊花也增愁¶
月也增愁雙魚寂寞淚長流身在江樓夢在粧樓¶
　　漁家傲¶
　　　歸隠¶
檢㸃閒身猶未老莫教名利縈懐抱澱水蓴鄉歸隠早¶
<pb:KR4j0076_WYG_037-3b>¶
塵事少駕鵞飛處青山曉　此際待將愁悶掃悠然濁¶
酒東籬倒拍手浩歌巖月皎秋色好蘋花數㸃潮聲小¶
　　　山寺¶
雲影層層千嶂裹竒峰削出芙蓉朶仄磴蒼藤穿磊砢¶
幽澗坐飲溪麋鹿閒如我　突兀珠宫留佛火夕嵐自¶
把香壇鎖拍拍水禽衝面過和衣臥凉蟾一㸃松梢墮¶
　　醉春風¶
　　　閨恨¶
<pb:KR4j0076_WYG_037-4a>¶
一樹繁花擺少箇人兒在闌干暗拍費沉吟悔悔悔錯¶
剪雲鬟虚傳錦札相思空害　拚得分開罷雙淚羅襟¶
灑枕餘衾剰為何人待待待屈指幽期幾番誤了韶華¶
難買¶
　　行香子¶
　　　秋思¶
秋浦溶溶秋嶺重重悵登臨水杳山窮愁人心上何處¶
相逢在鴈聲邊葉聲外雨聲中　三秋作客十年心事¶
<pb:KR4j0076_WYG_037-4b>¶
恨迢遥芳訊難通爐烟初碧燈蕋徒紅任羈懷冷吟懷¶
淡酒懷慵¶
　　青玉案¶
　　　滕王閣¶
萍蹤又踏章門路正髙閣斜陽暮寂寞一尊空弔古秋¶
水長天落霞孤鶩端的才人句　雲㠶極目紛來去檻¶
外江流自吞吐試問昔人髙㑹處漁歌四起藕花蕭瑟¶
依舊西山雨¶
<pb:KR4j0076_WYG_037-5a>¶
　　　憶舊¶
東風吹綻丁香樹又陌上飄殘絮腸斷畫橋門掩處鶯¶
啼蝶舞小樓曲榭記是秋娘住　而今楚峽行雲去目¶
斷鴻箋春又暮寂寞西陵松柏路桃花舊院春風如笑¶
悔把佳期誤¶
　　天仙子¶
　　　春情¶
葉葉銖衣髙閣冷小鳯泥金飛不定逺山微蹙學修眉¶
<pb:KR4j0076_WYG_037-5b>¶
人語静疎林暝月落青驄不見影　夢裡分明花下徑¶
攜手不殊鴛翅並問儂别後苦相思方欲應風吹醒愁¶
對銀缸雙穗燼¶
　　江城子¶
　　　詠栁¶
誰將羌管奏離筵畫橋邊酒旗前細剪春風鶯語自年¶
年最是青青愁不了常泣露更啼烟　隋堤殘月影翩¶
遷吐杳綿暮春天飛入玉樓常伴玉人眠不信柔腰剛¶
<pb:KR4j0076_WYG_037-6a>¶
一捻能禁得許多憐¶
　　傳言玉女¶
　　　秋懷¶
永夜沉吟夢近人兒偏逺小牕斜日山似愁鬟亂欲將¶
心事訴與暝楓寒鴈風波平地無端分散　還憶春時¶
背立花前如怨蘭膏香漬試解羅嚢㸔迢遞仙槎隔着¶
茫茫銀漢可憐拖逗青春强半¶
　　風入松¶
<pb:KR4j0076_WYG_037-6b>¶
　　　寄張蓼匪先生¶
深秋綠野桂將殘烟染檀欒畫簾欹枕無餘事紅牙度¶
香裊屛山回想年時塞上雪花駝帳初寒　從來勇退¶
急流難贏得身閒初衣嬋媛真堪羡又何須跨鯉乗鸞¶
容我鹿門負耒同君鶴浦投竿¶
　　御街行¶
　　　題太湖傍精藍¶
小亭無數秋雲壓雨篠凉侵榻簾前千頃即澄湖㸃㸃¶
<pb:KR4j0076_WYG_037-7a>¶
青螺挿有箇髙僧赤髭白足説盡生公法　十年慣把¶
溪山踏野鶴孤飛匝此中撇下萬千般消受茶槍菜甲¶
松陰夜静長歌㟁幘皎月纎痕捻¶
　　婆羅門引¶
　　　秋夜飲張荆門齋¶
重陽近也楓殘菊嫩不勝秋逺峰相對如愁且喜閒齋¶
無事脱帽暫淹留㸔張郎新句瀟洒風流　唫仙醉侯¶
問此樂人知否花下雙螯在手一笑奚求紅燈影裏聴¶
<pb:KR4j0076_WYG_037-7b>¶
清談靡靡勝王劉更何用趙瑟齊謳¶
　　紅林檎近¶
　　　送張忍齋先生之廣陵和周美成韻¶
雲影輕蘋嫋雨絲殘桂香鷗烟浮逺嶼漁火亂横塘江¶
上青山如畫最喜盡入蓬牕䢴溝衰栁啼妝何處弄絲¶
簧　萬里滇南客築室老蓴鄉淋漓翰墨風流不數齊¶
梁想蕪城夕照紫茰翠袖登髙傾盡菊花觴¶
　　祝英臺近¶
<pb:KR4j0076_WYG_037-8a>¶
　　　會稽道中用辛稼軒韻¶
霽烟輕凉月澹腸斷西陵浦松露亷纎灑遍篷牕雨可¶
憐舊日青山無人吟眺算誰肯移家暫住　慿䦨覷幾¶
株垂栁隂邊屬玉遥堪數萬壑千巖猶記虎頭語任他¶
客帽頻欹邨醪半醉聊目送亂雲歸去¶
　　栁初新¶
　　　壽張帶三先生内君¶
桂香蟾影雕闌折喜巳近中秋節鳯簫輕按鹿車雙挽¶
<pb:KR4j0076_WYG_037-8b>¶
偕隠風流髙絶綠野林泉逈别羡樊劉並傳僊訣　掌¶
内珠光如月徧庭堦芝芬蘭茁花間孟案簾前萊綵盛¶
事一時誇説遥望玉樓瓊闕待攜將𤣥霜絳雪¶
　　驀山溪¶
　　　西湖¶
湖光如鏡雙槳凌波去鶯語正鈎輈遍長堤落紅飛絮¶
歸來半醉腸斷玉樓人蓮葉帶藕絲衫斜倚闌干暮¶
柔藍幾叠濕影聨殘霧暝樹帶鐘聲渾忘却畫橋歸路¶
<pb:KR4j0076_WYG_037-9a>¶
花時月夕贏得此身閒鸚鵡琖鳯凰槽莫把韶光誤¶
　長調¶
　　八聲甘州¶
　　　懷吳六益¶
㸔白榆歴歴近秋河玉露灑空庭問羈人獨夜故園歸¶
夢幾度魂驚屈指舊時文社良友半凋零遥想孤吟處¶
瘴黑嵐青　當日江樓送别記瓊筵酒罷慷慨揚舲知¶
天涯近來詩句比南金翠羽價非輕衡門下遲君偃仰¶
<pb:KR4j0076_WYG_037-9b>¶
菰飯蓴羮¶
　　滿江紅¶
　　　夀張研銘五十¶
五栁髙齋恰對着一泓秋水繞溪畔檀欒婉孌輕鷗飛¶
起菜甲風前薿薿綠豆花雨後垂垂紫問何人負耒學¶
龎公賢如此　白籐杖青棕履紅螺琖烏皮几㸔豪吟¶
痛飲誠哉名士蔣徑乆忘賔與主蘧年莫問非和是但¶
相逢箕踞對斜暉浮春螘¶
<pb:KR4j0076_WYG_037-10a>¶
　　　重到西湖憶舊¶
繡甸春濃酒帘外青山無數還記得桃花滿院劉郎前¶
度紅燭畫橈臨别酒碧簫殘雨相思路㸔韶光零落斷¶
橋邊斜陽暮　無限景烟中樹無限意風前絮對澄湖¶
如鏡玉人何處艶影尚疑花欲笑麗情只有鶯能訴歎¶
西泠松栢自年年風流悞¶
　　　寄懷陳山農¶
寄語陳郎還記得吳趨行樂明月夜鵾絃鳯管共傾鑿¶
<pb:KR4j0076_WYG_037-10b>¶
落遲日玉枰花下艇翠微蠟屐烟中閣想那年光景總¶
消魂渾如昨　且學織桃椎屩且學賣韓康藥又何妨¶
逺蹈蕪城跨鶴况是竹西歌吹地一時琴酒堪棲托問¶
董生踪跡近如何仍漂泊(時余客/吳興)¶
　　　丁未夏泖濵人剖蚌得徑寸大珠賦此紀異¶
三泖凄凉忽變作珠池璀璨豈果有孟嘗亷吏夜光復¶
煥何處忽收鮫客淚誰人敢把驪龍探㸔熒熒火齊掌¶
中圓非常玩　赤水曲崑崙㟁象罔索離朱瞰怪江干¶
<pb:KR4j0076_WYG_037-11a>¶
夜夜蟾輝同爛金錯剖來胎似玉晶盤擎出光微紺似¶
匹夫懷寶罪何辭還堪歎¶
　　水調歌頭¶
　　　懷西江李維饒¶
自别同心友倐忽五春秋不知别後消息千里思悠悠¶
地占南州之勝人在東京以上談笑盡風流回想龍沙¶
景爛漫夢中遊　雲如醉烟如怨月如愁荒城&KR1227;篥不¶
堪還倚最髙樓聞道燕山歸去復向瀟湘作客竒句錦¶
<pb:KR4j0076_WYG_037-11b>¶
嚢收恨乏晨風翼與汝訪丹丘¶
　　　壽何履方¶
螺琖浮瓊液鳩杖映華顛秋來恰遇佳景巖桂凝晴烟¶
本是竹溪六逸堪入香山九老丰韻自翛然不作黄粱¶
夢惟檢白雲篇　柴門静松徑僻日髙眠丹青妙理直¶
將筆墨當談禪吾欲借君彩筆便擬冩君入畫儼似畫¶
中僊蟾影和秋色瀟灑自年年(凝音佞唐詩日照凝紅/香又落絮無風凝不飛)¶
(杜少陵詩晴牕/檢㸃白雲篇)¶
<pb:KR4j0076_WYG_037-12a>¶
　　滿庭芳¶
　　　春遊¶
巖腹欹紅湖唇罨緑春光此處偏饒丹襟雙燕飛過赤¶
欄橋人似東風無力梨花夢魂斷難招髙樓上玉笙吹¶
罷烟月總無聊　迢迢雲水濶越王城下獨倚蘭橈歎¶
十年行役素髪飄蕭記取三生石畔尋舊約幾度魂消¶
山深處烹苓劚术容我伴漁樵¶
　　　蘆花¶
<pb:KR4j0076_WYG_037-12b>¶
岸暝侵雲江寒妬雪蕭蕭聲遍秋風傷心客路揺落正¶
相同十月江南暮景空凝望烟雨冥濛誰為伴鷗汀紫¶
蓼漁舍更丹楓　孤篷還夜泊一聲殘笛數㸃離鴻更¶
憐他寂寞露蕋霜叢偶爾斜陽影裏還悞認栁絮漫空¶
青山外平波𣺌𣺌幾欲泣途窮¶
　　鳯凰臺上憶吹簫¶
　　　閏七夕¶
鶴馭重逢鵲橋仍架銀河依舊迢迢喜雙星尊酒又得¶
<pb:KR4j0076_WYG_037-13a>¶
相邀翻覺幽期容易笑人間别恨空勞鍼樓畔荷香欲¶
斷桂露初飄　魂銷歡娯再整念此夜姮娥碧海青霄¶
羡風流佳話較勝初遭每嵗相逢兩度又何須暮暮朝¶
朝低聲祝年年但願常閏今宵¶
　　醉蓬萊¶
　　　賀宋荔裳觀察得子¶
羡蘭臺詞客乆擅雕龍年華未老骯髒風塵喜宦情偏¶
好醉墨霏烟吟船弄月夢斷吳山曉桃葉江邊莫愁湖¶
<pb:KR4j0076_WYG_037-13b>¶
畔春風來早　欣覩瓊堦桂枝初長佳氣充閭金錢繡¶
褓玉骨非凡似神駒騕褭此際香閨紅妝羣擁看軒渠¶
含笑子夜笙歌沉沉鳯蠟玉山醉倒¶
　　玉蝴蝶¶
　　　病鶴¶
本是青田仙客暫辭碧落謫向塵寰極望蓬瀛萬里天¶
路漫漫林颸急縞衣凋素巖日澹砂頂摧丹夜方寒聲¶
微力弱難徹雲端　媻跚不翔吳市未歸華表孰駕緱¶
<pb:KR4j0076_WYG_037-14a>¶
山獨立寒溪自憎形影遽衰殘籬落邊漫隨雞鶩女牀¶
側空羡鵷鸞近雕欄有人相對同病堪歎¶
　　　上已¶
試入翠屛深處花潭竹塢恰恰啼鸎此日流觴曲水更¶
憶蘭亭麯塵波嬌雲冉冉蘅臯路香雨冥冥畫樓凭柔¶
藍一抹日澹烟輕　分明栁橋西轉香車寶扇曾見娉¶
婷翠袖朱䦨隔花微笑眼波横合歡鞋繡幇三寸同心¶
結綵縷千層暮蟾生畫艭歸去幾㸃紗燈¶
<pb:KR4j0076_WYG_037-14b>¶
　　念奴嬌¶
　　　述感和彭羡門韻¶
英雄巳矣把吳鈎抛却唾壺敲碎痛哭窮途同阮籍難¶
乞歩兵佳尉白日黄雞催人老去幾度中山醉龜毛兎¶
角歎浮名何年遂　夢魂不到春明讀書賣卜瀟洒君¶
平肆落日江亭閒岸幘嬴得持螯斫鱠故國青山美人¶
黄土往事徴於鬼桃笙豹枕算人生惟有睡¶
　　　又¶
<pb:KR4j0076_WYG_037-15a>¶
幾許竒才與龍泉並瘞夜光同碎誰是黄粱初夢醒甘¶
作掛冠僊尉挾瑟燈前遺簪席上且學淳于醉荷衣桂¶
槳素懷欣此時遂　不妨轟飲悲歌吹簫擊筑爛漫屠¶
沽肆澱水笭箵秋雨後消受素蓴丹鱠詞社凄凉酒徒¶
零落一半嗷嗷鬼黑甜軟飽問醉鄉何如睡(笭箵讀平/聲蘇子美)¶
(詩鳴榔莫觸蛟龍睡舉網時聞魚鼈腥/吾實宦逰無况者旋來隨爾帶笭箵)¶
　　　和羡門韻寄贈¶
韶光難再任緋桃開罷黄鸝啼碎人世繁華誰占得漫¶
<pb:KR4j0076_WYG_037-15b>¶
説吹簫都尉羯鼓三撾螺巵百罸依舊騰騰醉投竿抱¶
甕妬君此願先遂　還想八斗才華金鏘玉戞如聴歌¶
鐘肆記得畫堂紅蠟煖共噉魚羮鳩鱠鰐浦書遥羊城¶
夢斷但見盈車鬼屋梁明月照人此際難睡(時羡門有/南粤之逰)¶
　　　又¶
咄咄奚為把毛錐拗折陶泓摔碎不艶石渠年少客翻¶
羡羽林諸尉一葉何來江邊漁父苦勸三閭醉拂衣歸¶
去農桑生計偏遂　看他傀儡俳塲科頭跣足容我伍¶
<pb:KR4j0076_WYG_037-16a>¶
而肆白苧丹楓時憶汝嘗取郎官鮮鱠盃底羅浮胸中¶
雲夢竒句堪驚鬼浮生老矣且圖快飲濃睡¶
　　　送孫無言歸黄山和曹顧庵學士韻¶
吾雖未見想其人孤峭其詩幽絶踏遍江南江北路磊¶
落壯心如銕髙臥蕪城桃花春雨啼破黄鸝舌請君試¶
看道旁多少危轍　回望三十二峰峰峰竒削已作多¶
年别石上浮丘丹竈在不禁烟霞腸熱驅犢晴畦撈蝦¶
暝渚莫歎生涯拙他時相訪共餐芝草巖雪¶
<pb:KR4j0076_WYG_037-16b>¶
　　木蘭花慢¶
　　　對酒¶
算浮生碌碌止少得一嚢錢且頻喚索郎亟邀歡伯笑¶
傲花前富貴此生休問儘徜徉山水度殘年孰慣紅塵¶
短衞飽圖白社髙眼　數弓隙地結茅椽疎竹嬲溪烟¶
有峰際閒雲松間野鶴相對翛然數聲漁篴何處看斜¶
陽曖曖下平川試問鬱單天子何如酒肆神僊(鬱單天/子用上)¶
(元夫人衣/庫僊官事)¶
<pb:KR4j0076_WYG_037-17a>¶
　　南浦¶
　　　贈雙溪凌秋渚兼寄家湛思帷孺¶
苕溪不遇却相逢在白苧城邊一見飛揚跋扈揮灑亂¶
雲烟暫學韓康賣藥知通人逰戲本相兼看白狼選勝¶
赤烏弔古落葉句尤妍　不淺蓴鱸逸興趂秋光獨泛¶
澱湖船與爾樽前慷慨心事兩相憐寄語吾家雙伯氏¶
溪山何處數流年此時只合髙歌痛飲落花前(秋渚徧/逰吳㑹)¶
(復客海陵所著落葉詩膾/炙一時故有白狼三句)¶
<pb:KR4j0076_WYG_037-17b>¶
　　瑞鶴仙¶
　　　壽鶴沙許太史¶
羡歸來晝錦許安石東山暫時髙枕深秋露華冷正丹¶
楓半醉黄花弄影樓空人静倚胡床蟾光萬頃試遥看¶
數㸃青螺一片蓬瀛佳景　還省鑾坡視草芸署裁詩¶
玉堂仙境琱戈畫㦸把江山來重整荷君恩且著萊衣¶
戲舞緑鬢韶華正永儘教他徐按笙歌流霞細飲¶
　　宴清都¶
<pb:KR4j0076_WYG_037-18a>¶
　　　詠苔¶
箇箇如錢絲絲似髮雨餘益增幽景小園春去雙扉晝¶
掩落紅初凝檻外銀塘如鏡有無數翠鈿相映遍閒堦¶
那更松根月澹草際露冷　春永雨繡金鋪霜粘玉礎¶
畫簾人静長信宫閒華清院廢數㸃螢影最喜蕭然三¶
徑裝㸃箇紫稠緑淨止許那白鶴幽踪飛來相稱¶
　　春從天上來¶
　　　贈陸君暘¶
<pb:KR4j0076_WYG_037-18b>¶
白髮花卿向梨花皓月緑醑同傾宫商自譜樂府新聲¶
驪珠一串分明看輕攏慢撚掩抑無限深情正魂消漸¶
曲終人散斗轉參横　當年禁廷寵召喜子夜瀛臺天¶
語崢嶸漢代延年唐時幡綽風流今古齊名旋南馳叱¶
撥春江路蟾白螺青掩柴荆蒲團茗椀蝶夢初醒¶
　　二郎神(第二體/)¶
　　　詠黄石榴花¶
緋衣阿醋忽改做道家裝束㸔滿額鵞黄天然雅淡絶¶
<pb:KR4j0076_WYG_037-19a>¶
勝猩紅鴨緑堪與姚家稱娣姒真一様嬌姿絶俗有林¶
外黄鸝飛來一色繁枝如簇　空谷儘堪長日伴人幽¶
獨似憔悴懨懨霍娘病起痩比籬邊藂菊揷向雲鬟金¶
釵掩映不是丹葩穠郁想飛霜一夜秋苞拆盡珀珠盈¶
掬(東坡詞石榴半吐紅巾蹙待/飛花浪蕋都盡伴君幽獨)¶
　　望湘人¶
　　　詠塵¶
看漠漠紛紛絪緼繚繞白晝非煙非霧紫塞酸風黄沙苦¶
<pb:KR4j0076_WYG_037-19b>¶
月散漫隴雲闗樹十丈馬頭緇衣化盡東華舊路記江¶
南春景佳時細逐落花飛絮　誰把紅牙暗度見畫梁¶
簇簇飄來無數何處印香痕愛殺玉弓微歩日長静對¶
虛牕弄影傍着爐香幾縷算人世弱草輕棲只合清歌¶
緩舞(楊孟載有此詞詠塵者而/惜其意未盡故偶拈此)¶
　　夜飛鵲¶
　　　寄懷張處中¶
故人遊未返目斷南雲雙魚消息空聞越山迢逓幾千¶
<pb:KR4j0076_WYG_037-20a>¶
里嶺梅落盡餘春丈夫天涯寄跡喜主人同調杯酒情¶
親葛巾椶屩看飄然七尺閒身　試上鳯凰山望海氣¶
拍長空蜃霧氤氲更有丹梯石室桄榔萬樹翠羽成羣¶
眼前竒景是天教付與詩人待少文遊徧故園歸隠同¶
採秋蓴¶
　　沁園春¶
　　　湖陽太守宋讓水逺惠詞稿兼餉方物賦此寄¶
　　　贈¶
<pb:KR4j0076_WYG_037-20b>¶
所謂伊人羊城之左鰐浦之傍㸔五馬春行層峰矗矗¶
雙幡夕指漲海茫茫鸚鵡羣飛荔枝初熟絶勝江南櫻¶
筍鄉更堪羡有巖花繞几桂酒盈觴　興來揺筆琳瑯¶
則詞賦蘭臺獨擅場記應阮同時騷壇狎主機雲並駕¶
皇路髙驤白髪詞臣青山傲吏政治文章兩不妨相期¶
切惟月卿天老清禁徊翔¶
　　　湖上送鄒程邨之江右¶
何處逢君西子湖邊招提畫樓歎羈客重來不堪凝眺¶
<pb:KR4j0076_WYG_037-21a>¶
才人久别依舊風流鳯蠟花輕螺巵酒膩痛飲豪吟夜未¶
休揮毫罷㸔烟霞亂灑珠玉難收　而今便往南州聴¶
鵯鵊啼殘章水秋况玉驄芳草王孫未返珠簾細雨帝¶
子空愁客裏相逢客中相别此際輸君汗漫遊須珍重¶
記相思兩地楚尾吳頭¶
　　摸魚兒¶
　　　寄盧文子¶
見小園黄花開徧&KR1227;篥斜陽依舊唾壺擊碎正無聊况¶
<pb:KR4j0076_WYG_037-21b>¶
值悲秋時候簷雨驟兼數聲落葉映壁燈光痩浮生大¶
謬算龜背刮毛馬頭生角何時成就　黄粱夢早被盧¶
生看透寧待疎鐘殘漏建牙吹角尋常事只愛白雲翠¶
岫君知否歎多少英雄末路空回首花前邂逅同作醉¶
鄉遊長吟短詠莫使雙眉皺¶
　　賀新郎¶
　　　懷陳其年¶
試數詞壇彦惟陳生竒葩逸藻波騰雲巻手展麥光傾¶
<pb:KR4j0076_WYG_037-22a>¶
八斗競道揚班再見聴清論靡靡忘倦海内真才能有¶
幾歎從來風雅時人賤休浪詡雕蟲擅　石城花月同¶
留戀正良宵銀筝翠袖鸞箋題徧别後酒徒零落盡爾¶
我飄颻蓬轉止餘得愁絲恨片不信董公稱徤者巳十¶
年痩損風塵面空搔首淚如霰¶
　　　偶作¶
貧也原非病悵蕭然桑樞蓬霤褐衣塵甑底事屋梁恒¶
仰面嬴得窮愁愈甚請從此停披輟咏謝絶墨卿毛頴¶
<pb:KR4j0076_WYG_037-22b>¶
軰任江花零落邊笥罄北牕下惟髙枕　莫誇繁露才¶
名勝到如今下帷何用窺園不禁蠻觸功名安足貴早¶
巳邯鄲睡醒况窮達從來有命暇日搘笻攜斗酒正花¶
時不負登臨興誰似我麋鹿性¶
　　　為歸懸弓納姬作¶
孰謂歸生老看翛然烏巾鶴氅風姿猶好偏喜鏡臺容¶
易覔扇底嫣然一笑况才比温郎還妙架上彩毫應禿¶
盡須另尋銀管青螺掃知長夜被花惱　莫媸秋燕同¶
<pb:KR4j0076_WYG_037-23a>¶
潦倒問生平容成秘術些些可曉種玉仙緣天付與消¶
受翠鬟嬌小真妬殺鵲橋天表但得茂陵人似玉任白¶
頭大婦貽詩誚詫掌上明珠耀¶
　¶
　¶
　¶
　¶
　¶
<pb:KR4j0076_WYG_037-23b>¶
　¶
　¶
　¶
　¶
　¶
　¶
　¶
　十五家詞巻三十七¶
