# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.298724
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二
<pb:KR4j0076_WYG_002-1a>¶
欽定四庫全書¶
　十五家詞巻二　　　　　　　休寜孫黙編¶
　　吳偉業梅村詞下¶
　長調¶
　　滿江紅¶
　　　題畫夀總憲龔芝麓¶
楚尾吳頭僅斗大孤城山縣正遇著青絲白馬西風傳¶
箭歸去秦淮花月好召登省閣江山換更風波黨籍總¶
<pb:KR4j0076_WYG_002-1b>¶
尋常思量遍　文史富才名擅交與盛聲華健正三公¶
開府張燈髙宴綠鬢功名杯在手青山景物圖中見待¶
他年揀取碧雲峰歸來羨¶
　　　白門感舊¶
松栝淩寒挂鍾阜玉龍千尺記那日永嘉南渡蔣陵蕭¶
瑟羣帝翺翔騎白鳳江山縞素觚稜碧躧麻鞋血淚灑¶
冰天新亭客　雲霧鎖臺城㦸風雨送昭丘柏把梁園¶
宋寢燒殘赤壁破衲重游山寺冷天邊萬點神鴉黑羨¶
<pb:KR4j0076_WYG_002-2a>¶
漁翁沽酒一蓑歸扁舟笛¶
　　　過虎丘申文定公祠¶
相國祠堂㸔古樹蒼崖千尺聴斷澗轆轤聲𦂳闌千吹¶
笛士女嬉游燈火亂君臣際㑹松杉直任年年急雨打¶
荒碑兒童識　今古恨興亡蹟白社飲青門客歎三公¶
舊事吾徒蕭瑟歌舞好隨時世改溪山到處還堪憶儘¶
浮生風月倒金尊千人石¶
　　　贈友¶
<pb:KR4j0076_WYG_002-2b>¶
顧盼雄姿數馬矟當今誰比論富貴刀頭取辦只應如¶
此十載詩書何所用如吾老死溝中耳願君侯誓志掃¶
秦闗如江水　烽火靜淮淝壘甲第起長安裏尚輕他¶
絳灌何知程李揮麈休譚邊塞事封侯拂袖歸田里待¶
公卿置酒上東門功成矣¶
　　　感舊¶
詩酒溪山足笑傲終焉而已回首處亂雲殘葉幾篇青¶
史昔日兒童俱老大同時賓客今亡矣看道傍爭羨錦¶
<pb:KR4j0076_WYG_002-3a>¶
衣郎曾如此　遭際盛聲名起跨燕許追蘇李茍不知¶
一事吾之深恥年少即今何所得孝廉聞一當知幾論¶
功名消得許多才偶然耳¶
　　　其二¶
滿目山川那一帶石城東冶記舊日新亭髙㑹人人王¶
謝風靜旌旗𤓰歩壘月明鼓吹秦淮夜算北軍天塹隔¶
長江飛來也　暮雨急寒潮打蒼鼠竄宫門瓦㸔雞鳴¶
埭下射雕盤馬庾信哀時惟涕淚登髙却向西風灑問¶
<pb:KR4j0076_WYG_002-3b>¶
開皇將相復何人亡陳者¶
　　　贈余澹心¶
綠草郊原此少俊風流如畫儘行樂溪山佳處舞亭歌¶
榭石子岡頭聞奏伎瓦官閣外㸔盤馬問後生領袖復¶
誰人如卿者　雞籠館青溪社西園飲東堂射捉松枝¶
麈尾做些聲價賭墅好尋王武子論書不減蕭思話聽¶
清譚亹亹逼人來從天下¶
　　　重陽感舊¶
<pb:KR4j0076_WYG_002-4a>¶
把酒登髙望北固崩濤中斷還記得寄奴西伐彭城髙¶
讌飲至淩歊看馬射秋風落木堪傳箭歎黄花依舊故¶
宮非江山換　獨酌罷微吟倦斜照下東籬畔念柴桑¶
居士髙風誰見佳節又逢重九日明年此㑹知誰健論¶
人生富貴本浮雲非吾願¶
　　　賀孫本芝夀兼得子¶
老矣君謨曾日啖荔枝三百拂袖去筍輿芒屩彈琴吹¶
笛九日登髙黄菊酒五湖放棹青山宅論君家住處本¶
<pb:KR4j0076_WYG_002-4b>¶
桃源仙翁石　門第盛芝蘭集五福滿雙珠出㸔龍文¶
驥子鳳毛殊特竹馬鳩車堦下繞朱顔綠鬢尊前立問¶
今朝誰捧碧霞觴同年客¶
　　　感興¶
老子平生雅自負交游然諾今已矣結茅髙隱溪雲生¶
閣暇日好尋隣父飲歸來一枕松風覺但拖條藤杖笋¶
鞋輕湖山樂　也不赴公卿約也不慕神仙學任優游¶
散誕斷雲孤鶴健飯休嗟容鬢改此翁意氣還如昨笑¶
<pb:KR4j0076_WYG_002-5a>¶
風塵勞攘少年塲安耕鑿¶
　　　蒜山懐古¶
沽酒南徐聽夜雨江聲千尺記當年阿童東下佛貍深¶
入白面書生成底用蕭郎帬屐偏輕敵笑風流北府好¶
譚兵參軍客　人事改寒雲白舊壘廢神鴉集儘沙沉¶
浪洗斷戈殘㦸落日樓船鳴鐵鎖西風吹盡王侯宅任¶
黄蘆苦竹打荒潮漁樵笛¶
　　　夀金豈凡相國七十¶
<pb:KR4j0076_WYG_002-5b>¶
雒社耆英髙㑹處門前雙㦸風景好沙堤花栁錦堂琴¶
瑟北叟南翁須健在東封西禪何時畢羨蒼生濟了衮¶
衣歸神仙客　法醞美雕薪炙燈火照笙歌席正珠樓¶
雪滿早梅消息矍鑠青山霜鐙馬歡娛紅粉春泥屐願¶
百年父老進霞觴昇平日¶
　　　夀顧吏部松交五十¶
拂袖歸來閒管領煙霞除目算得是與人無競髙飛黄¶
鵠眼底羊腸逢九坂天邊鱷浪愁千斛脫身時還剩辟¶
<pb:KR4j0076_WYG_002-6a>¶
疆園浮生足　樽酒在殘書讀拳石小滄洲綠有風亭¶
月榭醉彈絲竹嫩籜雨抽堂下筍蒼皮霜洗牕前木倩¶
丹青寫出虎頭癡山公屋¶
　　　題尤悔菴小影和原韻¶
納納乾坤問才子幾人輕許人爭道北平司李騷壇宗¶
主碣石宫傾北海酒令支塞捲西風雨更翩然解組賦¶
歸來雲深處　三毫頰平添與虎頭筆神相佇似元龍¶
百尺樓頭髙踞鷸蚌利名持壁壘觸蠻知勇分旗鼓只¶
<pb:KR4j0076_WYG_002-6b>¶
莊周為蝶蝶為周都忘語¶
　　六么令¶
　　　詠桃¶
一枝穠艶蘸破垂楊色到處倚牆臨水裝點清明陌障¶
袖盈盈粉面獨倚斜柯立深紅淺白無言忽笑鬭盡鉛¶
華半無力　年年閒歩過此栁下人家識煙臉嫩霧鬟¶
斜腸斷東風客燕子欲來還去滿地愁狼藉芳姿難得¶
韶光一片囑付東君再三惜¶
<pb:KR4j0076_WYG_002-7a>¶
　　水調歌頭¶
　　　題贈¶
三月鶯花盛十里小紅樓輕裘肥馬年少錦帶佩吳鉤¶
人道季心兄弟還是翁歸伯仲談笑擅風流下馬飲君¶
酒消盡古今愁　燒銀燭張筵宴繫蘭舟主人開閣招¶
我别墅好淹留家有風亭水榭伎奏玉絲金管妙舞擘¶
箜篌二十四橋夜明月滿揚州¶
　　滿庭芳¶
<pb:KR4j0076_WYG_002-7b>¶
　　　道塲山麓太白山人亭成吳薗次置酒同諸子¶
　　　分韻得今字¶
鐵笛横腰鶴瓢在手烏巾白恰行吟仙蹤恍惚埋玉舊¶
烟林多少唐陵漢寢王孫夢一様銷沉殘碑在詩人高¶
士留得到而今　雲深記此地相逢五隱白石同心喜¶
今朝吾輩酹酒登臨忽聽松風驟響蘇門嘯彷彿遺音¶
歸來晚峰頭斜景明日約重尋¶
　　燭影揺紅¶
<pb:KR4j0076_WYG_002-8a>¶
　　　山塘即事¶
踏翠尋芳栁條二月春風半泰娘家在畫橋西有客金¶
錢宴道是留儂可便細沉吟迴眸顧盼繡簾深處茗椀¶
爐烟一牀絲管　惜别匆匆明朝約㑹新亭館扁舟載¶
酒問嬋娟驀地風吹散此夜相思豈慣孤枕宿黃蘆斷¶
㟁嚴城鐘鼓凍雨殘燈披衣長歎¶
　　倦尋芳¶
　　　春雨¶
<pb:KR4j0076_WYG_002-8b>¶
欺梅黯淡㺯栁迷離一幅烟水醉墨糢糊澹插浮屠天¶
際捲湘簾憑畫閣白鷗點點飛還起視吾廬如掀翻一¶
葉空山深處　記今朝南湖禊飲士女嬉游此景佳麗¶
細馬輕車不到斷橋西路雙屐衝泥僧喚渡一瓢沽酒¶
柴門閉料今宵對殘燈客情憔悴¶
　　念奴嬌¶
　　　即事¶
東籬殘醉過溪來閒訪黄花消息小院髙樓門半掩細¶
<pb:KR4j0076_WYG_002-9a>¶
雨欄干吹笛側帽狂呼搊箏緩唱翠袖偎人立欲前還¶
止此中何處佳客　却是許掾王郎風流年少爛醉銀¶
釵側十載揚州春夢斷薄倖青樓贏得遍挿茱萸山公¶
老矣顧影顛毛白凭高惆悵暮雲千里凝碧¶
　　朩蘭花慢¶
　　　過濟南¶
天清華不注搔首望白雲齊想尚父夷吾雪宫栢寢衰¶
草長堤松耶栢耶在否祇斜陽七十二城西石窌功名¶
<pb:KR4j0076_WYG_002-9b>¶
何處鐵籠籌算都非　儘牛山涕淚沾衣極目鴈行低¶
嘆鮑叔無人魯連未死憔悴南歸依然洋洋東海看諸¶
生奏玊簡金泥誰問碻磝戰骨秋風老樹成圍¶
　　　話舊¶
西湖花月地櫻筍熟鱖魚肥記粉袖銀箏青簾畫舫烟¶
栁春堤驚風一朝吹散嘆西興兵火渡人稀白髮龜年¶
尚在青山賀監重歸　恰相逢紫蠏黄雞猶唱縷金衣¶
奈狂客愁多秋娘老去朩落烏棲無情斷橋流水把年¶
<pb:KR4j0076_WYG_002-10a>¶
光流盡付斜暉世事浮生急景道人抱膝忘機¶
　　　夀嘉定趙侍御¶
仰頭㸔皓魄切莫放酒杯空記六詔飛書百蠻馳傳萬¶
里乗驄天南碧雞金馬把枯碁殘局付兒童雞黍鹿門¶
髙隱衣冠鶴髪衰翁　嘆干戈滿地飄蓬落日數歸鴻¶
喜歇浦寒潮練塘新霽投老從容菊花滿頭須挿向東¶
籬狂笑醉顔紅髙館青尊紅燭故園黄葉丹楓¶
　　　中秋詠月¶
<pb:KR4j0076_WYG_002-10b>¶
冰輪誰碾就千尺起嘯臺東記白傅堤邊庾公樓上幾¶
度曾逢今宵廣寒髙處問嫦娥環珮在何峰天上銀河¶
珠斗人間玉露金風　聽江樓鶴唳横空人影立梧桐¶
有宮錦袍緋綸巾頭白鐵笛仙翁欲乘月明飛去過嚴¶
城下界打霜鐘醉臥三山絶頂倒看萬箇長松¶
　　　夀汲古閣主人毛子晉¶
尚湖髙隱處較漆簡定遺經正伏勝加餐揚雄強飯七¶
略縱横爭傳殺青竒字更五千餘偈叩南能夜雨蒲團¶
<pb:KR4j0076_WYG_002-11a>¶
佛火春風菌閣書聲　臥荒江投老遺民兵後海田耕¶
喜栁塢堂開月泉詩就貰酒行吟髙談九州風雅問開¶
元以後屬何人百歲顚毛斑白千年翰墨丹青¶
　　水龍吟¶
　　　送孫浣心之眞定¶
無諸臺上春風燕南魏北聲名起金戈鐵馬神州沈陸¶
幅巾歸里種栁門前藝𤓰陂下北牕烟雨遇天涯故舊¶
貽書到一鞭行李滹沱水　挾瑟髙堂趙女問叢臺幾¶
<pb:KR4j0076_WYG_002-11b>¶
人珠履青史紛爭干戈談笑陳餘張耳漢壘秦軍季龍¶
宮苑銷沈何處向孤城但有寒鴉落朩暮天羇旅¶
　　風流子¶
　　　為鹿城李三一夀¶
青山當户牖秋光霽明月倒壺觴羨金粟道人草堂松¶
竹青蓮居士藜閣文章傳家乆朱門開累葉畫省付諸¶
郎綠酒黄花淵明髙臥紅顔白髪樊素新妝　登髙頻¶
回首江南舊恨在鐵笛滄浪十載故園兵火三徑都荒¶
<pb:KR4j0076_WYG_002-12a>¶
待山園再葺讀書萬巻湖田晚熟縱博千塲老子婆娑¶
不淺儘意疎狂¶
　　　送張編修督學河南¶
中原人物盛征驂過花發洛陽街羨嚴助承明連城建¶
節茂先機近好士掄才賓徒滿賦成誇授簡鐘鼓遶繁¶
臺嵩嶽出雲鬱葱千仭濁河天際屈注西來　憑髙披¶
襟處千觴引醽醁意氣佳哉回首日邊臚唱¶
御筆親裁待尚書尺一趨歸視草門盈桃李學士髙齋¶
<pb:KR4j0076_WYG_002-12b>¶
領取玉堂佳話黄閣重開¶
　　　掖門感舊¶
咸陽三月火新宫起傍鎖舊莓牆見殘甓廢磚何王遺¶
構荒薺衰草一片斜陽記當日文華開講幄寶地正焚¶
香左相按班百官陪從執經横巻奏對明光　至尊微¶
含笑尚書問大義共退東廂忽命紫貂重召天語琅琅¶
賜龍團月片甘𤓰脆李從容晏笑拜謝君王十八年來¶
如夢無限凄凉¶
<pb:KR4j0076_WYG_002-13a>¶
　　沁園春¶
　　　午朝遇雨¶
十里紅牆樹色隂濃銅扉洞開見觚稜日炫金銀照耀¶
朱霞天半避暑樓臺忽起竒雲琉璃萬頃燕雀罘罳風¶
動來西山上有龍迎返照急雨驚雷　凉生殿閣佳哉¶
但瀟灑瑶堦絶點埃聽御河流水琤琮雜珮黄滋細栁¶
翠逼宫槐玉管銀毫冰桃雪藕枚馬詩成應制才承恩¶
乆待歸鞭晚霽歩月天街¶
<pb:KR4j0076_WYG_002-13b>¶
　　　雲間張青琱從中州南還索詞夀母¶
極目中原慷慨平生濁醪酒杯念髙堂老母桓釐志行¶
窮途游子仲蔚蒿萊雅負經綸文章小技三尺遺孤何¶
壯哉辭家乆到燕南趙北赤日黄埃　吾徒造物安排¶
且布襪青鞋歸去來有蓴羮鱸鱠能供蔬饍魚村蟹舍¶
可葺茅齋貧賤安親詩書養志世上機雲少棄才成名¶
後把懐清築起百歲髙臺¶
　　　觀潮¶
<pb:KR4j0076_WYG_002-14a>¶
八月奔濤千尺崔嵬砉然欲驚似靈妃顧笑神魚進舞¶
馮夷擊鼓白馬來迎伍相鴟夷錢王羽箭怒氣強於十¶
萬兵崢嶸甚訝雪山中斷銀漢西傾　孤舟鐵笛風清¶
待萬里乗槎問客星嘆鯨鯢未剪戈船滿岸蟾蜍正吐¶
歌管傾城狎浪兒童横江士女笑指漁翁一葉輕誰知¶
道是觀潮枚叟論水莊生¶
　　　丁酉小春海棠與水仙並開王廉州為予寫秋¶
　　　景圖既成因取瓶花作供輒賦此詞¶
<pb:KR4j0076_WYG_002-14b>¶
有美人兮宛在中央仙乎水哉似藐姑神女凌波獨歩¶
瀟湘極浦洗盡塵埃忽遇東隣彼姝者子紅粉臙脂笑¶
靨開須知道是兩家妝束一種人材　東君著意安排¶
蚤羯鼓催成巧様裁豈陳王賦就新添女伴太眞睡起¶
共倚香臺玊骨冰肌艷梳濃裹妙手黄筌未見來霜天¶
晚對膽瓶雙絶點染幽齋¶
　　　吳興愛山臺褉飲分韻得闗字¶
妍景銷愁輕衫乗興扁舟徃還遇使君倒屐銀牀枕簟¶
<pb:KR4j0076_WYG_002-15a>¶
羣賢傾葢玉珮刀環下若新醅前溪妙舞落日樓臺雨¶
後山雕欄外有名花婀娜嬌鳥綿蠻　衰翁天放疎頑¶
况廿載重來詎等閒嘆此方嚴虎青絲白馬(孫吳時山/寇嚴白虎)¶
(與吕䝉戰于吳/興之石城山)當年宋態綠鬢紅顔(唐李渉有贈吳興/妓宋態詩所謂解)¶
(語花枝在/眼前也)春色依然舊游何處剰得東風栁一灣吾堪¶
老傍鷗汀鴈渚石户松闗¶
　　賀新郎¶
　　　送杜將軍弢武¶
<pb:KR4j0076_WYG_002-15b>¶
雙鬢愁來白數威名西州豪杰玉闗沙磧家世通侯黄¶
金印馬矟當年第一磨盾鼻懸毫飛檄雅吹投壺詩萬¶
首舊當陽虎帳春秋癖思徃事頓成昔　天涯寂寞青¶
門客念平生鞭箠萬里布衣之極滿地江湖漁歌起誰¶
弄扁舟鐵笛正栁色依依南陌日暮鄉闗何處是故人¶
書草没摩崖石漫回首淚沾臆¶
　　　病中有感¶
萬事催華髪論龔生天年竟夭髙名難没吾病難將醫¶
<pb:KR4j0076_WYG_002-16a>¶
藥治耿耿胸中熱血待灑向西風殘月剖却心肝今置¶
地問華佗解我腸千結追徃恨倍凄咽　故人慷慨多¶
竒節為當年沈吟不斷草間偷活艾炙眉頭𤓰噴鼻今¶
日須難訣絶早患苦重來千疊脱屣妻孥非易事竟一¶
錢不値何須説人世事幾完缺¶
　¶
　¶
　¶
<pb:KR4j0076_WYG_002-16b>¶
　¶
　¶
　¶
　¶
　¶
　¶
　¶
　十五家詞巻二¶
