# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.834135
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二十七
<pb:KR4j0076_WYG_027-1a>¶
欽定四庫全書¶
　十五家詞巻二十七　　　　　休寧孫黙編¶
　　王士禎衍波詞上¶
　盖聞之弇州曰花間者世説之靡也草堂者文選之¶
　變也而余以為不然花間句雕字琢調或未諧句無¶
　不緻是昌谷之靡也草堂音協調流句或未妍體無¶
　不秀是西崑之變也至所云字必色飛語必魂絶則¶
　美出自然誠非縁借矣嘗試論前代諸家文成之扵¶
<pb:KR4j0076_WYG_027-1b>¶
　元獻猶蘭亭之似梓澤也新都之扵廬陵猶𢎞治之¶
　似伯玉也瑯琊之扵眉山猶小令之扵大令也公謹¶
　之扵稼軒猶宣武之似司空也逮黄門舍人之扵屯¶
　田待制直如曹劉之扵蘇李遂覺後來益工然未有¶
　如吾阮亭者也阮亭年少才豐無所不擅千古文義¶
　書詞直欲一時将去即如詩餘一事扵阮亭直雕蟲¶
　耳而以余讀之篝燈蕭寺中夜琅琅覺十年中離别¶
　之苦哀樂之多無不怦然欲動而艷思綺語令人手¶
<pb:KR4j0076_WYG_027-2a>¶
　推口維而不能解則阮亭之移我情與我情之合於¶
　阮亭誠有不自知者又何色飛魂絶之足擬也哉如¶
　余舌本作強筆底如椎偶賦短言無闗佳事即至同¶
　里諸子好工小詞如文友之儇艶其年之矯麗雲孫¶
　之雅逸初子之清揚無不盡東南之瑰寳以視阮亭¶
　並驅中原猶恐不免為黄沛耳蘭陵鄒祗謨訏士撰¶
　小令¶
　　南鄉子(第一體/)¶
<pb:KR4j0076_WYG_027-2b>¶
　　　送别¶
送客江船孤㠶㸃㸃没天邉却上髙樓臨極浦日暮一¶
綫春流如碧玉(叶/)¶
　　　其二¶
欲去難留蜻蛉一葉木蘭舟細語離觴人竟去何處新¶
婦磯頭烟水緑(叶/)¶
　　望江南¶
　　　秦郵有贈¶
<pb:KR4j0076_WYG_027-3a>¶
江南好風日近秦郵銀甲暫停朱閣午玉笙纔度碧雲¶
秋扶醉且淹留¶
　　　其二¶
江南好春暮雨亷纖魚子天晴初出水鼠姑風細不鈎¶
簾底事惱江淹¶
　　　其三¶
江南好最好是盂湖何處情人名碧玉誰家亭子號真¶
珠聊為結相於¶
<pb:KR4j0076_WYG_027-3b>¶
　　　其四¶
江南好畫舫聽吳歌萬樹垂楊青似黛一灣春水碧于¶
羅懊惱是横波¶
　　　其五¶
江南好又過落花朝玉茗歌殘情厯厯金堂人散水迢¶
迢魂去不須招¶
　　栁枝¶
　　　本意¶
<pb:KR4j0076_WYG_027-4a>¶
鴛鴦湖上水漪漪黄入東風栁漸垂湖裏鴛鴦湖畔栁¶
送儂歸處足儂思¶
　　　其二¶
二月江頭見栁條千絲萬縷映春潮銷魂橋上銷魂樹¶
不到飛花魂亦銷(灞橋一名/銷䰟橋)¶
　　　趙北口栁枝詞¶
湖光如鏡復如酥栁色迢迢入大沽亭午銀魚風漸小¶
一帆春水到蠡吾(銀魚風名直沽河/畔村落悉號曰沽)¶
<pb:KR4j0076_WYG_027-4b>¶
　　　其二¶
樓船彷彿小江南纜剪溪藤蜀罽帆飛花相送向何處¶
栁外官橋黄布帘¶
　　　其三¶
湖外垂楊湖上茭夜来春水欲齊梢波浮碧藻金魚尾¶
風墮紅翎玉剪巢¶
　　　東粤竹枝詞¶
珠娘十五嫁珠兒住近珠江江水湄江水有情還照妾¶
<pb:KR4j0076_WYG_027-5a>¶
江花無計可留伊(南俗以珠為貴生女為珠娘生男/為珠兒韋莊詞弄珠江上草萋萋)¶
　　　其二¶
沉香浦上花如雪玉鏡䑓邉人似霞醉下蘭舟䭾細馬¶
不知今夜宿誰家(沉香浦玉鏡/䑓皆地名)¶
　　　其三¶
零丁洋裏布帆行别日春潮帶雪生昨上髙樓望晴色¶
素馨花滿五羊城¶
　　南鄉子(第三體/)¶
<pb:KR4j0076_WYG_027-5b>¶
　　　夏詞¶
菱刺緑藕花香小姑相喚出横塘隔浦少年私致語忘¶
歸去日暮水寒飛屬玉(叶/)¶
　　如夢令¶
　　　春晝¶
簾外遊絲片片晝静碧虗常巻翠雀下花隂啄破春隂¶
一線誰見誰見清淚朝朝洗面(碧虗窗也李後主與故/宫人書此中日夕只以)¶
　(眼淚/洗面)¶
<pb:KR4j0076_WYG_027-6a>¶
　　　和潄玉詞¶
送别西樓将暮望斷王孫歸路昨夜夢郎歸還是舊時¶
别處前度前度記得栁絲春鷺¶
　　　其二¶
簾額落花風驟春思慵如中酒乆待不歸來解識相思¶
如舊堪否堪否坐盡寳罏香瘦¶
　　　題葉欣畫漢宫秋晚¶
道是江潭小苑又道披香宫殿蓮葉悴金塘何處羊車¶
<pb:KR4j0076_WYG_027-6b>¶
鳳輦秋晚秋晚有箇人悲紈扇(李賀有賦/江潭苑詩)¶
　　㸃絳唇¶
　　　春詞和潄玉韻¶
水滿春塘栁綿又蘸黄金縷燕兒來去陣陣梨花雨¶
情似黄絲厯亂難成緒凝眸處白蘋青草不見西洲路¶
　(古詩折梅/下西洲)¶
　　　懷程村遊西湖¶
淼淼西陵聞君南去尋蘇小六橋春曉處䖏㳺絲繞¶
<pb:KR4j0076_WYG_027-7a>¶
回首臨安徃事傷懷抱空春草吳歈清妙且把金樽倒¶
　　浣溪紗¶
　　　春閨¶
栁煖花寒雨似酥流鶯和夢覺来無東風料峭捲蝦鬚¶
　欲覔瀟湘屏上路楚山如黛少雙魚口脂慵㸃鏡中¶
朱¶
　　　其二¶
小院蘼蕪欲作叢秋千池畔畫堂東日斜鶯囀謝娘慵¶
<pb:KR4j0076_WYG_027-7b>¶
　情思䛏人何處去碧桐隂裏下簾櫳玉釵微墮髻鬟¶
鬆(䛏音妮去聲/見顧敻詞)¶
　　　其三¶
寳馬流蘇上洛津玉人相見宋家鄰重重屈戍掩殘春¶
　檀暈乍消星的淺眉㾗初淡月稜新簾衣如縠映横¶
陳¶
　　　和張泌韻¶
記得相逢亞字城留仙裙底歩蓮輕吳家小女字盈盈¶
<pb:KR4j0076_WYG_027-8a>¶
　眉語似通還匿笑目成難去且徐行個儂無頼可憐¶
生¶
　　　其二¶
雨後蟲絲罥碧紗朝来鵲語門簷牙日㾗紅曙一欄花¶
　殘夢未遥猶眷戀篆烟初裊半夭斜消魂應憶泰娘¶
家(夭音/歪)¶
　　　和潄玉詞¶
花影鈎簾羃䍥垂紅蕤人夢到天涯晚風隔院響添梯¶
<pb:KR4j0076_WYG_027-8b>¶
　畵閣乆閒金屈膝平蕪何䖏錦障泥煩他謝豹客邉¶
啼(添梯蠶車/上竹所為)¶
　　　其二¶
奩畔豪犀間玉梳新粧才罷曉寒初曲欄花日影扶疎¶
　金鴨暖香消桂蠧夜蟬輕翅上桃蘇問郎曾解画眉¶
無(豪犀理鬢器夜飛蝉/所以飾妝桃蘇髻名)¶
　　　其三¶
漸次紅潮趂靨開木𤓰香粉印桃腮為郎瞥見被郎猜¶
<pb:KR4j0076_WYG_027-9a>¶
　不逐晨風飄陌路願隨明月入君懐半床軃夢待郎¶
来(古詩良人為漬木𤓰粉晨風句用/孫子荆詩明月句用曹子建詩)¶
　　　夜行即事¶
灼灼紅蘭映柁樓娟姢珠露散汀洲湘靈鼓瑟夜深逰¶
　萬㸃水螢光不足一灘凉月皓争流白銀灣上數鴻¶
秋¶
　　　題余氏女子繡浣紗圖¶
何處青山是若耶苧蘿村畔認西家滿溪花瓣浣春紗¶
<pb:KR4j0076_WYG_027-9b>¶
　未入吳宫猶淡漠一辭烏喙便夭斜針神十五鬢堆¶
鴉¶
　　　紅橋同籜菴茶村伯璣其年秋崖賦¶
北郭清溪一帶流紅橋風物眼中秋緑楊城郭是揚州¶
　西望雷塘何處是香魂零落使人愁淡烟芳草舊迷¶
樓¶
　　　其二¶
白鳥朱荷引畫橈垂楊影裏見紅橋欲尋徃事已魂銷¶
<pb:KR4j0076_WYG_027-10a>¶
　遥指平山山外路斷鴻無數水迢迢新愁分付廣陵¶
潮¶
　　　其三¶
緑樹横塘第㡬家曲欄干外卓金車渠儂獨浣越溪紗¶
　浦口雨来虹斷續橋邉人醉月横斜棹歌聲裡采菱¶
花¶
　　(附紅橋逰記○出鎮淮門循小秦淮折而北陂岸/起伏多態竹木葱鬱清流映帶人家多因水為園)¶
　　(亭榭溪塘幽窈而明瑟頗盡四時之美拏小艇循/湖西北行林朩盡䖏有橋宛然如垂虹下飲扵淵)¶
<pb:KR4j0076_WYG_027-10b>¶
　　(又如麗人靚粧袨服流照明鏡中所謂紅橋也逰/人登平山堂率至法海寺捨舟而陸徑必出紅橋)¶
　　(下橋四面皆人家荷塘六七月間菡蓞作花香聞/數里青簾白舫絡繹如織良謂勝逰矣予數徃来)¶
　　(北郭必過紅橋顧而樂之登橋四望忽復徘徊感/歎當哀樂之交乗於中徃徃不能自喻其故王謝)¶
　　(冶城之語景晏牛山之悲今之視昔亦有然耶壬/寅季夏之望與籜菴茶村伯璣諸子偶然漾舟酒)¶
　　(闌興極援茟成小詞二章諸子倚而和之籜菴繼/成一章于亦屬和嗟乎絲竹陶冩何必中年山水)¶
　　(清音自成佳話于與諸子聚散不恒良㑹未昜遘/而紅橋之名或反因諸子而得傳於後世増懐古)¶
　　(慿弔者之徘徊感歎/如予今日未可知也)¶
　　菩薩蠻¶
<pb:KR4j0076_WYG_027-11a>¶
　　　和飛卿¶
夢殘鬢棗垂香枕芙蓉髻墜蒲桃錦翠幄碧如烟小星¶
将曙天　起來雙黛淺繡閣抛金剪憔悴䑕姑紅玉階¶
三月風(鬢棗髪撥名晉恵/帝宫人梳芙蓉髻)¶
　　　有贈¶
斷紅雙臉眉如黛清晨小立欄杆外映柱送横波教人¶
無奈何　漫言嘗見靣似隔蓬山逺撩鬢道匆匆春愁¶
知為儂¶
<pb:KR4j0076_WYG_027-11b>¶
　　　詠青溪遺事畫册同其年程邨羨門(乍遇/)¶
東風入栁三眠起秋千小院重門裏對對浴紅衣鴛鴦¶
塘上飛　箇人花底見驚喜廻團扇含笑指鴛鴦花時¶
日日雙¶
　　　又(奕碁/)¶
曲闌干外紅蘭吐緑窗人静聞鸚鵡兩兩賭圍碁沉吟¶
金釧遲　郎誇中正手向姊偏多口解意小猧兒惱人¶
將負時¶
<pb:KR4j0076_WYG_027-12a>¶
　　　又(私語/)¶
梧桐花落飛香雪捲簾一片玲瓏月人月兩嬋娟倚闌¶
凭玉肩　小鬟春睡倦裙上苔花茜私語好誰聞姮娥¶
應羨人¶
　　　又(迷藏/)¶
玉蘭花發清明近花間小蝶黏香鬢邀伴捉迷藏露㣲¶
花氣凉　花深防暗邏潛向花陰躱蟬翼惹花枝背人¶
扶鬢絲(蟬翼/鬢名)¶
<pb:KR4j0076_WYG_027-12b>¶
　　　又(彈琴/)¶
玲瓏嵌石紅蕉葉蕉陰寳鴨香初爇獨整素琴彈琴清¶
玉手寒　聲聲珠作串彈出湘君怨今夜夢瀟湘琴心¶
秋水長¶
　　　又(讀書/)¶
簾衣半掩湘妃竹洞房今夜攤書讀懊惱畵屏人銅壺¶
清漏頻　潛藏郎背靣作劇桃枝扇鸚鵡喚囘頭低鬟¶
笑不休¶
<pb:KR4j0076_WYG_027-13a>¶
　　　又(濳窺/)¶
雙雙玉兎衣如雪中庭桂樹懸明月也解逐雄雌倚簾¶
含笑窺　幽蹤郎見慣潛向銀屏㸔嬌靨暈紅潮佯羞¶
妥翠翹¶
　　　又(秘戲/)¶
蟬紗半幅圍紅玉龜紋枕畔雙鬟緑銀蒜鎮垂垂含羞¶
忍笑時　屏山金屈戍女伴偷相覷明日畫堂中須防¶
面發紅(古詩當時近/前面發紅)¶
<pb:KR4j0076_WYG_027-13b>¶
　　　又(迴文/)¶
鏡臺移日朝紅映映紅朝日移䑓鏡人玉照穠春春穠¶
照玉人　幕垂寒略略(叶/料)略略寒垂幕(叶/冐)花曉襯窗紗¶
紗牕襯曉花¶
　　卜算子¶
　　　留友人¶
天氣近清明汝定成行否雨雨風風不暫停作意催花¶
栁　栁色染征衣花氣薫殘酒縦使無情也斷腸争似¶
<pb:KR4j0076_WYG_027-14a>¶
同携手¶
　　　記夢¶
風水望西陵煙樹迷南浦千里相思又暮春夢裏江南¶
緑(叶/慮)　記下水晶簾簾外紅蕉吐殘篆初縈斗帳垂好¶
是儂歸䖏¶
　　醜奴兒令¶
　　　隋堤¶
隋皇昔幸東都日錦纜迢遥鳳艒龍艘剪綵宫中暮復¶
<pb:KR4j0076_WYG_027-14b>¶
朝　琵琶忽唱安公子紅炬烟消故國寒潮一曲清江¶
栁萬條¶
　　減字木蘭花¶
　　　為長沙女子王素音作用稼軒過長沙道中見¶
　　　婦人題字用其意作韻¶
離愁滿眼日落長沙秋色逺湘竹湘花腸斷南雲是妾¶
家　掩啼空驛魂化杜䳌無氣力鄉思難裁楚女樓空¶
楚雁來(原詩可憐魂魄無歸䖏應向枝頭化杜/鵑花間詞楚女不歸樓枕小河春水)¶
<pb:KR4j0076_WYG_027-15a>¶
　　　楊花歩弇州韻¶
紗窓夢起極目玉闗人萬里斜綰千條自古銷魂是灞¶
橋　春陰不盡除却殘鶯誰借問陌上樓前消得春閨¶
㡬日憐(唐詩楊栁裊裊隨風急西樓美/人春夢中翠簾斜捲千條入)¶
　　　楊妃¶
木蘭殿裏迴雪流風人莫比萬里橋頭水緑山青不盡¶
愁　連昌春竹空映落花紅簌簌莫問當年錦襪猶能¶
直許錢¶
<pb:KR4j0076_WYG_027-15b>¶
　　　梅妃¶
天然姿媚比向梅花應不異一斛珍珠得似鮫人淚㸃¶
無　文園老去恨煞無人能解賦我見應憐不索長門¶
買賦錢(明皇以斛珠賜妃妃辭不受常以千金壽髙力/士求人擬相如長門賦迴上意報曰無人解賦)¶
　　　秦淮歸棹¶
隔溪桃葉照影秋波雙畵檝舊日琅琊紅板橋南第㡬¶
家　趂潮歸去一縷柔情無着處但有垂楊葉葉枝枝¶
解斷腸¶
<pb:KR4j0076_WYG_027-16a>¶
　　　好事近¶
　　　　二月竹亭雪後觀梅憶鄧尉舊遊和蒋子雲韻¶
社日過花朝寒峭瓊瑶還落狼籍梅花千片灑何郎東¶
閣　惜花擁鼻正難憀徃事渾如昨記得蟠螭花下有¶
扁舟孤泊¶
　　　栁含烟(第一體/)¶
　　　　本意¶
銷魂樹曲江邉移自永豐坊裏東風吹雪又吹綿艷陽¶
<pb:KR4j0076_WYG_027-16b>¶
天　何䖏行人歌水調極目黏天芳草錦帆曾此向天¶
涯落誰家¶
　　憶秦娥¶
　　　憶秦淮¶
秦淮水紅樓一帶波如綺波如綺琉璃窗下水晶簾低¶
　梅花㸃額芙蓉髻粧成照影春波裏春波裏一方明¶
鏡朝朝孤倚¶
　　更漏子¶
<pb:KR4j0076_WYG_027-17a>¶
　　　與秦淮友人夜話舊院遺事¶
燕鶯時風景地徃日青溪佳麗珠戸裏畵屏中花枝相¶
映紅　燭花殘更漏咽舊事不堪重說波灧㶑雨瀟瀟¶
西風長板橋¶
　　阮郎歸¶
　　　清明¶
平山堂外又清明春蕪初蘸青梨花燕子滿江城人家¶
聞賣餳　邀伴去踏莎行竹西歌吹聲酒旗一片颺前¶
<pb:KR4j0076_WYG_027-17b>¶
汀青絲何處停¶
　　玉聨環(第一體/)¶
　　　個儂¶
枇杷門巷櫻桃樹個儂曾遇畫衣縹緲水沉薫不辨香¶
來何䖏　忽似驚鴻翔去凌波㣲歩洛川伊水向東流¶
八斗才情空賦¶
　　畫堂春¶
　　　咏折枝桃花¶
<pb:KR4j0076_WYG_027-18a>¶
十分春信到梨花絲絲弱栁棲鴉謝娘小閣映窗紗一¶
片紅霞　開䖏流鶯初喚雨中薄霧猶遮水晶枕畔一¶
枝斜春在誰家¶
　　海棠春¶
　　　閨詞同程村羨門(曉粧/)¶
鸚哥初喚聞方響幽夢起日浮花網花影照流蘇一片¶
紅潮漾　新梳小髻翻荷様初縆額邀郎相賞慵畫小¶
山眉黛粟留張敞(翻荷様隋宫粧也楊/慎有美人縆額圖詩)¶
<pb:KR4j0076_WYG_027-18b>¶
　　　又(午睡/)¶
緑楊庭院東風足透梵字廻廊千曲蕃騎簇金屏簟拂¶
寒蛩褥　雲鬟掩映芙蓉肉新睡起一㾗紅玉小膽怯¶
空房風動蕭蕭竹(寒蛩褥翾/風所織)¶
　　　又(晚浴/)¶
星光碎月揺花影神麥響夢迴人醒小婢鬻蘭湯玉沁¶
氷壺冷　沉香巻髪盤龍鏡遲半晌鮫綃重整不管綉¶
簾前費盡黄金餅(華嚴經鬻香長者善調香鬻/煮也末句用漢成帝合徳事)¶
<pb:KR4j0076_WYG_027-19a>¶
　　　又(夜坐/)¶
鴛鴦樓角黄昏雨聽斷續細腰香杵鴛枕冷氷蠶簷外¶
風鈴語　蕭郎今夜蘭臺去偏無賴三通譙鼓紅淚㸃¶
羅衣消黦難尋麈(古詩北堂細腰杵義山/詩走馬蘭䑓類轉蓬)¶
　　武陵春¶
　　　和潄玉詞(末句照原本多一字/)¶
昨日相逄歌扇底偷贈玉搔頭畫閣香濃郎且休秋水¶
簟文流　送别殷勤楊栁岸花雪滿行舟雙槳凌風蘭¶
<pb:KR4j0076_WYG_027-19b>¶
葉舟又捲起一江愁(栁惲書蘭葉舟載/桃葉小姬以徃)¶
　　山花子¶
　　　秋閨¶
斗帳初垂懶卸頭任他紫棧減秦篝簾外銀河天似水¶
數更籌　梧葉催蛩凉到枕花枝和月午當樓還似殘¶
春寒食夜一般愁(紫棧/香名)¶
　　　寄程崑崙京口¶
黄鶴山前黄鶴鳴杜䳌樓外杜鵑聲記得戴顒招隠地¶
<pb:KR4j0076_WYG_027-20a>¶
共經行　北固雲烟春望逺南徐風雨暮潮生一片澄¶
江如練影接荒城¶
　　眼兒媚¶
　　　感舊¶
少年無賴好尋㳺何䖏着閒愁羅敷陌上窈娘堤畔到¶
䖏淹㽜　艷情綺思消磨盡往事似塵漚楞伽堆案離¶
騷繫肘别樣風流¶
　　　堂堂¶
<pb:KR4j0076_WYG_027-20b>¶
相逢曾記在秦樓軟語倚箜篌最難忘䖏人稱窈窕鄉¶
是温柔　别来光景堂堂去己事莫囘頭不堪重說韋¶
郎非少阿杜經秋(古游仙詞韋郎年少心/慵甚偷得紅綃五岳圖)¶
　　朝中措¶
　　　平山堂和歐公原韻¶
平山堂外又東風寒食栁濛濛欲訪歐公行䖏寒烟暮¶
靄連空　仙翁已逺髯公復去文筆誰工南望金焦兩¶
㸃江天依舊飛鴻(歐公平山詞江/天渺渺没孤鴻)¶
<pb:KR4j0076_WYG_027-21a>¶
　　桃源憶故人¶
　　　金釵澗上¶
金釵澗上人如玉解唱春波新曲畫扇船紗十幅春水¶
平颿緑　三三五五鴛鴦浴觸忤閒愁春目戲擲菱花¶
相逐又向花房宿(金釵澗在秦郵楊維禎春波曲/云桃花春水長應没浣花磯)¶
　　太常引¶
　　　别思¶
交飛玉剪羽差池王孫烟草萋門外即天涯正水碧山¶
<pb:KR4j0076_WYG_027-21b>¶
青去時　香銷金斗奩孤玉鏡慵自寫愁眉莫遣箇人¶
知怕減却休文帶圍(玉剪燕名/金斗熨器)¶
　　應天長(第一體/)¶
　　　閨人刺繡¶
餞春時節深深院睡起金衣花外囀繡床輕素絲軟一¶
幅吳綾秋水靣　麝烟㣲螺黛淺衣上唾絨紅濺花落¶
日長人倦偏髻拖殘線¶
　　惜分飛(第二體/)¶
<pb:KR4j0076_WYG_027-22a>¶
　　　程村感事作惜分飛詞五十闋為殿一章¶
生小盧家堂裏住解賦班姬搗素花底曾相遇兩情脉¶
脉銀灣渡　九十春光花滿樹狼藉宵来錦雨欲問相¶
思路伯勞飛燕東西去(錦雨連雨也/見五色線)¶
　　西江月(第一體/)¶
　　　懷黄山東園¶
夢想天都黄海吾廬亦枕黄山半天髙栁水潺潺門跨¶
飛梁絶澗　林下棋逢橘叟磯頭釣共漁蠻烟消月出¶
<pb:KR4j0076_WYG_027-22b>¶
鶴飛還人在畵溪東岸(黄山兔柴在濟南府鄒平縣城/東南里許董其昌有兎柴記)¶
　(巴卭人剖橘中有二叟鬚鬢皤然象戲/自若曰橘中之樂不减商山見幽怪録)¶
　　　詠史¶
漢武史稱大略隴西家世名流次公已作岸頭侯飛将¶
數竒不偶　昔日人奴笞罵長安甲第雲浮龍鱗鶴尾¶
鐵兠鍪笑謂箝徒有口¶
　　　魯仲連陂懷古題祠壁¶
少慕魯連髙節居然倜儻權竒邯鄲指顧解秦圍一笑¶
<pb:KR4j0076_WYG_027-23a>¶
千金脫屣　千古清風蘭雪一竿烟水荒陂我来髣髴¶
見雲旗獨立長㽜天地¶
　　　吳中懐古本意¶
一片西江雲月千年常照梧宫越来溪畔酒城東徃事¶
凄凉如夢　轉盼五湖代長當年三䇿偏工怒潮白馬¶
哭英雄穿脇猶持文種(語云梧宫秋吳王愁山吳越春/秋伍子胥従海上穿  脇而持)¶
　(種去與之俱浮于海故前潮水潘候/者伍子胥也後重水者大夫種也)¶
　　燕歸梁(第一體/)¶
<pb:KR4j0076_WYG_027-23b>¶
　　　吳水部園亭觀演燕子箋劇時玉蘭盛開¶
海燕紅襟語畵梁似惜韶光紅牙一曲舞山香辛夷花¶
落銀床　良媒却借烏衣燕曲江徃事堪傷人間何限¶
鬱金堂慿逺恨與銜将¶
　　偷聲木蘭花¶
　　　春情寄白下故人¶
緑楊陰裏秋千索乳燕學飛池上閣水漲銀塘落絮浮¶
萍又夕陽　方山亭下江南路畫槳凌波從此去十四¶
<pb:KR4j0076_WYG_027-24a>¶
樓空萬葉千花淚眼中¶
　　滿宫花¶
　　　戲題吳蕋仙花卉便靣¶
漢宫春湘竹扇寫出一㾗清怨輕紈半幅不禁秋㡬㸃¶
墨花輕茜　憶燃脂思捧硯餘響猶聞金釧武陵倘許¶
問津來可似漁郎花片(玉臺序燃脂暝冩王霞卿女郎/自序云時有輕綃捧硯小玉看)¶
　(題/)¶
　　醉花隂¶
<pb:KR4j0076_WYG_027-24b>¶
　　　和潄玉詞¶
香閨小院閒清晝屈戍交銅獸幾日怯輕寒簫局香濃¶
不覺春先透　韶光轉眼梅花後又催裁羅袖冣怕日¶
初長生受鶯花打叠人消瘦(簫局薰/籠也)¶
　　怨王孫¶
　　　和潄玉詞¶
畫閣清悄情思懊惱旅雁生秋哀蛩餞曉葉底漸減蕉¶
紅怯西風　鶯花歩歩郎行䖏將夢去歡儂忍相負樓¶
<pb:KR4j0076_WYG_027-25a>¶
頭望斷千里思化鬊雲逺隨君¶
　　雨中花(第二體/)¶
　　　風情¶
料峭東風吹細雨作使得春愁無主昨日清明今朝百¶
五漸漸春光去　巨勝花前曾記遇難㤀却碧桃千樹¶
擁髻燈前偷香被底一一銷魂語¶
　　浪淘沙¶
　　　和潄玉詞¶
<pb:KR4j0076_WYG_027-25b>¶
硯匣日隨身檢㸃殘春横雲斜月闘鮮新昨夜相思曾¶
入夢香雨香雲　記得齧丹脣似喜還嗔醒來惆悵隔¶
仙津欲識迴腸千萬轉日日車輪(漢人詩齧妃/女唇甘如飴)¶
　　虞美人¶
　　　和李後主¶
杜䳌庭院春將了斷送花多少㡬層楊栁㡬層風總付¶
銀屏金屋夢魂中　合歡枕上香猶在好夢依稀改迴¶
環錦字寫離愁恰似瀟波不斷入湘流¶
<pb:KR4j0076_WYG_027-26a>¶
　　　本意¶
㧞山盖世重瞳目眼底無秦鹿陰陵一夜楚歌聲獨有¶
美人駿馬伴平生　感王意氣為王死名字留青史笑¶
他亭長太英雄解令辟陽左相監宫中(史記吕后以審/食其為左丞相)¶
　(不治事令/監宫中)¶
　　南鄉子(第三體/)¶
　　　閨曉¶
小婢弄香奩宫餅籠中㡬個添細雨如塵人乍醒纖纖¶
<pb:KR4j0076_WYG_027-26b>¶
榆莢縋牆水半淹　曉漏報瓊籖鸚鵡驚寒促下簾愁¶
鎻眉峰慵對鏡厭厭空說吳孃笑是鹽(前人詩云顛狂/楚客歌成雪娬)¶
　(媚吳姬/笑是鹽)¶
　　醉落魄¶
　　　讀天寳遺事¶
風流堪惜沉香亭下雙鸂&KR0515;長生殿裏如膠漆别院梨¶
花偷試寧玉笛　漁陽戰鼓驚相逼馬嵬古驛羅衫濕¶
秋槐落盡空凝碧殘月華清何處人行跡(唐人詩行盡/江南数十程)¶
<pb:KR4j0076_WYG_027-27a>¶
　(曉風殘月/入華清)¶
　　踏莎行¶
　　　寄曾道扶魏子存¶
芳樹秦城春流蜀棧蠶叢西望愁無限銅梁閣外杜鵑¶
啼嘉陵江上行人飯　逺道縈紆春光婉娩錦江魚杳¶
淮南雁去時楊栁不勝鴉青青又滿隋河㟁¶
　　　秦淮清明¶
烟雨清明烟花上已樓䑓四百南朝寺水邉多少麗人¶
<pb:KR4j0076_WYG_027-27b>¶
行秦淮簾幙長干市　驀地愁來干卿何事梁陳故蹟¶
銷魂死禁烟時節落花朝東風芳草含情思¶
　　　醉後作¶
屈子離騷史公貨殖直須一石懵騰醉胸中五嶽不能¶
平何人解識狂奴意　修竹彈文緑章封事聊将筆墨¶
供逰戯茂陵若問馬卿才飄飄大有凌雲氣(沈約有修/竹彈甘蕉)¶
　(文緑章封事/見昌谷集)¶
　　　和雲間諸公春閨¶
<pb:KR4j0076_WYG_027-28a>¶
芍藥紅酣䕷蕪碧聚羅幃難把春寒䕶知他何䖏送愁¶
來春來却是愁來路　鶯燕多情芳菲易度纔消㡬陣¶
黄昏雨朝來不忍捲簾㸔落花片片辭人去¶
　　　其二¶
燕補新巢花開舊樹經時不到南園路水晶簾額又斜¶
風風前陣陣飄香絮　已怕春來又愁春去錦屏繡幙¶
留春住為誰僝僽為誰憐紅顔半是青春悞¶
　　　咏鏡¶
<pb:KR4j0076_WYG_027-28b>¶
香壓彤奩光迎羅幌圓氷背結盤螭様一泓春水碧如¶
烟誰教移向粧臺上　脉脉相㸔盈盈難傍影娥池畔¶
憑欄望妝成雙鏡照明簾芙蕖並蒂波間漾¶
　　小重山¶
　　　和湘真詞¶
行雲如夢雨如塵秣陵惆悵事最傷心當年瓊樹照臨¶
春胭脂井猶帶落花痕　芳草碧氤氲舊時朱雀桁㡬¶
囘新青溪休賽蒋侯神風景換紅淚上羅巾¶
<pb:KR4j0076_WYG_027-29a>¶
　　　其二¶
夢裏秦淮清夜游銀罌檀板地幾經秋青溪如帶掌中¶
流三十曲曲曲朩蘭舟　錦瑟伴箜篌春江花月裡不¶
曾愁折梅何日下西洲音信斷愁上閱江樓(郄僧施㳺/青溪三十)¶
　(六曲一/曲一詩)¶
　　臨江仙(第二體/)¶
　　　夢起¶
寳帳垂雲春夢足銅壺漏盡金鸞夢中消息去漫漫心¶
<pb:KR4j0076_WYG_027-29b>¶
情無那比似越梅酸　春事料量歸欲盡閒愁酒病多¶
般碧城十二曲欄干遊仙枕上枉自寫齊紈¶
　¶
　¶
　¶
　¶
　¶
　十五家詞巻二十七¶
