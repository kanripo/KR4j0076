# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.415444
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷九
<pb:KR4j0076_WYG_009-1a>¶
欽定四庫全書¶
　十五家詞巻九　　　　　　　休寧孫黙編¶
　　曹爾堪南溪詞下¶
　中調¶
　　　青王案¶
　　　冬暮曉發¶
霜餘淨碾遥天碧聽落葉鳴虚磧疎樹倦鴉寒影隻今¶
朝纔見痩筠斜處露出梅花白　敝裘補綻年年客駿¶
<pb:KR4j0076_WYG_009-1b>¶
馬春衫復何益五栁凄清陶令宅黄河風雪滎陽戰壘¶
驢背思疇昔¶
　　　訪蔣存魯南湖園居¶
寒汀細雨鵜鶘喚維小艇蘆花畔堂下殘荷香已斷竹¶
都消粉梅纔破蠟紙帳垂銀蒜　幽人詩興偏凌亂清¶
絶林塘寄柔翰秋水南華供把翫公和解笑歩兵解哭¶
懶解嵇生鍜¶
　　江城子¶
<pb:KR4j0076_WYG_009-2a>¶
　　　偶憶¶
狹邪深處暗香浮暫淹留典鸘裘歌板輕圓攜上朩蘭¶
舟樺燭紅衫私語宻花底屐栁邊樓　一天征雁喚離¶
愁淚應流為傷秋梧葉銀床霜氣入簾鈎偏惱麗譙銅¶
箭急殘夢醒在心頭¶
　　　柬友近况¶
御溝流碧水初融鳳城東海棠紅韋相祠前曲檻繫花¶
驄星散昔年童冠侣時追憶舞雩風　半生都在别離¶
<pb:KR4j0076_WYG_009-2b>¶
中緑尊空賸衰翁槐里知交無字與歸鴻笠澤春波寛¶
似海明月底下魚筒¶
　　千秋歲¶
　　　夏日題壁¶
池塘清思菡萏紅生膩凉正嫩人初起榴殘猶灼火竹¶
穉齊揺翠聞巧哢畵睂能攪西堂睡　栢子抽烟細蟹¶
眼潮剛沸時坐卧濃隂底屐黏苔蘚暈衣惹酴醿刺還¶
生受桃笙簟滑涼于水¶
<pb:KR4j0076_WYG_009-3a>¶
　　　題袁重其侍母弄孫圖¶
硯田堪飽却比菑畬好&KR0949;&KR1329;具斑衣遶海中仙果熟雪¶
裏青山老娛白髪麻姑麟脯安期棗　堂上孫常抱反¶
哺同烏鳥貧亦樂仁為寶弄麞休寫錯懐橘應歸早請¶
所與洗兒錢付西隣媪¶
　　離亭燕¶
　　　咏燕¶
記得杏園新放社日近時來訪尋着舊巢思度歲早已¶
<pb:KR4j0076_WYG_009-3b>¶
香泥零蕩芹渚栁花村獨自飛飛凝望　繫足紅綃無¶
恙驀有離情别狀王謝人家剛廢盡欲入烏衣惆悵失¶
路巧呢喃唯有落花依傍¶
　　隔浦蓮¶
　　　藻玉軒晚集(戊戌六月初六日同頡初有芮較/書度曲  一本換頭移下三字)¶
疎楊低映池小故折廻廊巧朩榻當蕉扇矮石畔閒花¶
草荷葉抽清沼香風到竹裏閒雲遶　清尊倒松醪餺¶
飥桓公寒具不少主人絃管歌板十分清妙斜抱琵琶¶
<pb:KR4j0076_WYG_009-4a>¶
拍掌笑排調逺山螺黛誰掃¶
　　河滿子¶
　　　春思¶
新栁輕翻淺浪春波易皺微風池閣薄隂融曉景晴霞¶
已射簾櫳小徑愁聞夜雨拾來數㸃殘紅　又被幽禽¶
低喚鴨爐香篆濛濛斜倚繡牀睂未畵十分針指玲瓏¶
愁入芭蕉心裏情通豆寇函中¶
　　風入松¶
<pb:KR4j0076_WYG_009-4b>¶
　　　春日虎丘書所見¶
東風不吝冶遊天滿路擲榆錢春衫一隊尋花去是誰¶
人撇下釵鈿獨有紫衣年少畵圖無此神仙　侍兒垂¶
手復齊肩真個欲魂牽朱簾半面驚微露為嬌羞越覺¶
纒綿恨殺輕羅勝我時時貼細腰邊¶
　　　寄侯官許有介¶
風波無恙且歸耕閩嶠正秋清徑邊松菊纒芳草春常¶
在南國霜輕荔子紅垂古驛榕隂緑滿重城　開尊烏¶
<pb:KR4j0076_WYG_009-5a>¶
石聽啼鶯瀚海暮潮平丹青巳擅雞林價鍾王法當代¶
知名高興西園公子安貧東郭先生(烏石/山名)¶
　　　吳彥髙詞云玉堂金馬竹籬茅舍總是無心處¶
　　　感其言有作¶
朝曦初上綺疏紅揺竹一簾風草堂詞好丹黄竟添幽¶
思簷馬丁東解語人如鸚鵡驚秋客似梧桐　半生春¶
夢此山翁無悶度窮通浮名真個波中絮隨流水轉眼¶
成空金馬玉堂以後竹籬茅舍之中¶
<pb:KR4j0076_WYG_009-5b>¶
　　　大輿上人四十有贈¶
天寧寺裏老藤枝雲板放㕘遲南湖烟水浮千頃疎楞¶
畔梧篠參差麈尾能談五覺撅頭同訪三支　身輕唯¶
許痩笻知僧臘正強時閒燒栢子香成篆迦文外儒墨¶
兼師自愧石渠枯管來賡松閣新詩¶
　　御街行¶
　　　春遊¶
墻邊桃靨晴㣲逗楊栁弱枝垂痩平郊花草逐人香都¶
<pb:KR4j0076_WYG_009-6a>¶
是黄蔬青豆誰家少婦踏青歸去不省釵鈿溜　無情¶
嫩緑江邊鬭喚起迭翻新奏暖風引出汗微香沾上遊¶
春衫袖怪他江水晴波有暈似學睂兒皺¶
　　金人捧露盤¶
　　　黄金臺懐古¶
薊門旁風雪暮掠烏鳶莽平皋衰栁凝烟千金市駿烏¶
騅紫燕鐵連錢功名汗馬騁騏驥萬里揚鞭　緬遺踪¶
如奔電撫易水吊幽燕但鴉栖鹿走狐穿望諸已矣昭¶
<pb:KR4j0076_WYG_009-6b>¶
王舊跡夕陽邊興亾何限荒臺畔春草年年¶
　　驀山溪¶
　　　歌席¶
朱唇檀板宛轉歌微度四座静無聲聽一線清音獨譜¶
羊羔美酒自分不如他銀箏小玉簫低生受紅燈暮¶
細評音字無有遺腔句緩急手能調按新詞㣲收雁柱¶
内家粧束不用隔簾櫳匏犀白筍痕纎値得周郎顧¶
　　　述懐(用宋謙父元韻/)¶
<pb:KR4j0076_WYG_009-7a>¶
八甎移日人道先生懶載筆立螭坳曾叨賜上方杯椀¶
昨非今是松菊待歸輪辭虎觀問魚舠歇浦烟波滿¶
東皋藝黍棘匕胡麻飯二仲徑初開棹甪里舊隣傳盞¶
老農老圃對酒偶成詩衝口出話家常奚取乎斑管¶
　　千秋歲引¶
　　　警悟¶
囊底枯螢簷頭乾鵲辛苦功名亦何樂饒他虎氣今為¶
䑕儘教龍蟄猶如蠖賣漿家販繒市多寥落　私羨尚¶
<pb:KR4j0076_WYG_009-7b>¶
平登五嶽何用季心矜一諾今古英豪總蕭索柬華軟¶
塵劇奔走北邙枯冡終栖托猛囘頭上蔡犬華亭鶴¶
　　洞仙歌¶
　　　艶集(戊戌六月初二日集孫頡初/年兄園亭聽諸女郎度曲)¶
雨黏莎徑做新涼池舘低唱頻斟莫辭滿擁紅衫烏鬢¶
倚煖偎香稱長短各許玉環飛燕　燈前留意處隊隊¶
繁箏急管輕圓絡珠串燭影動荷風繞樹流螢纔數㸃¶
偏照鈿蟬金雁但雕䦨畵閣醉相尋為粉黛消磨壯心¶
<pb:KR4j0076_WYG_009-8a>¶
都減¶
　　　曉過鶯脰湖¶
悲凉屈宋重過吳江道小市魚蝦閙清曉想蛟龍睡穩¶
千頃晴瀾風色好霜後白蘋花老　角巾還故土烟月¶
誰爭一葦凌波勝蓬島茶竈筆床隨意具呼取樵青芼¶
蓴絲濁醪須倒看雙丸寒暑織如梭羨湖笛漁榔白頭¶
翁媪¶
　　華胥引¶
<pb:KR4j0076_WYG_009-8b>¶
　　　蝶夢¶
婆娑金馬轉盼虛空夢中蝴蝶燕趙佳人良宵綺席偎¶
粉靨書生潦倒名塲薄命元同妾還我漁磯去題江上¶
紅葉　細雨青簔狎波濤鷺交鷗接舒巻閒雲生疎五¶
陵豪俠東觀殘書猶在偶翻行篋魴鯉家鄉歸來無用¶
彈鋏¶
　長調¶
　　滿江紅¶
<pb:KR4j0076_WYG_009-9a>¶
　　　江村¶
栁浪方高桃花雨一村都漲應自慰春風未老故園無¶
恙籬笋新抽江燕出蘆芽半捲河䐁上豆畦邊薺美采¶
盈筐東隣餉　柴門外微波漾芳樹杪時禽唱好邀來¶
春社細斟家釀歡喜兒童鴨脚果逍遥父老蛇條杖恕¶
余頑醉後越癡狂眞無狀¶
　　　王西樵考功見和江村詞用前韻示孫無言¶
新緑江村隂隂與溪流爭漲煩寄訊竹平安否至今無¶
<pb:KR4j0076_WYG_009-9b>¶
恙初見栗留穿栁去忽驚松䑕縁藤上正春深糓雨焙¶
槍旗山僧餉　難消遣情揺漾蠻姬舞秦青唱正蒲萄¶
濃潑春波如釀試向花前移玉案休思閣裏燃藜杖念¶
平生一枕夢悲歡他年狀¶
　　　湖上書懐再東西樵考功阮亭祠部¶
飛絮漫天平堤外亂萍初漲人似燕重來湖海畵梁無¶
恙風雅競推東閣妙文章每説西京上細論詩若箇過¶
墻頭松醪餉　曾踏險瞿唐漾纔㑹意滄浪唱但銀瓶¶
<pb:KR4j0076_WYG_009-10a>¶
索飲酴醿佳釀五嶽未周名士屐百錢常掛山人杖柰¶
此君不惠不夷間難於狀¶
　　　酬西樵再和¶
萬馬齊奔親曾見廣陵濤漲攄幽憤有書自白文通無¶
恙鳷鵲觀前垂翅去茱茰灣口乗潮上問東吳一飯與¶
王孫何人餉　看遊戲羣鷗漾聽欸乃漁舟唱儘鞭霆¶
掣電憑天醖釀丹竈前生應煉藥青山今日同攜杖醉¶
來扶畵手倩誰能僧繇狀¶
<pb:KR4j0076_WYG_009-10b>¶
　　　湖上即景同王西樵賦東宋荔裳¶
六一祠邊槐火熱石泉微漲衣短後來看西子鏡奩無¶
恙簷瓦聲中山雨到墻桑影底溪雲上望湘湖三月熟¶
櫻桃先貽餉　蘋浪蹙蓴絲漾薄薄酒紅紅唱説泥封¶
栁貫黄魚白釀擬種緑蕉聊代楮偶尋方竹裁成杖憶¶
此時海市在登州紛千狀¶
　　　同荔裳觀察西樵考功湖樓小坐因憶阮亭祠¶
　　　部¶
<pb:KR4j0076_WYG_009-11a>¶
漂泊東南空囘首鳳池春漲家巳破逢人羞語菊松無¶
恙餘齒偕歸江海畔浮生幸脱刀碪上君還有請室斷¶
葱來高堂餉　天怒解精魂漾且嘯傲閒&KR0435;唱為周郎¶
而醉不須傾釀從此休焉蝸作舍吾其衰矣鳩為杖見¶
卯君備説老夫窮無佳狀(予與荔裳西樵/皆被竒禍得免)¶
　　　湖上坐雨同西樵賦¶
藕葉鋪池蒲如鏃小橋青漲孤山静詩人蜕後猿飢鶴¶
恙鴨緑波浮楊栁外猩紅暈染薔薇上趂湖心蓴菜滑¶
<pb:KR4j0076_WYG_009-11b>¶
凝脂頻教餉　船載酒亭邊漾歌按拍壚頭唱愛梅花¶
横笛梨花初釀本色英雄能舞槊支離遷客須扶杖雨¶
餘山也似美人愁顰睂狀¶
　　　柬王西樵考功兼懐陳學山胡又弓王北山舘¶
　　　丈¶
曉霧空濛兩峰暗灌叢烟漲傷暮景我心惙惙癙憂以¶
恙老淚偷彈紅袖側故人自在青霄上記當年殘臘一¶
杯羮殷勤餉　慈仁寺輕衫漾興誠院瑶華唱有灤州¶
<pb:KR4j0076_WYG_009-12a>¶
肥鯽易州清釀門對西山教拄笏人辭東觀惟留杖愧¶
孤臣編撰本無長恭陳狀¶
　　　乙巳午日宋既庭見招汎蒲同陸處實姜西銘¶
佳節吳閶渾不減汨羅愁漲爭吊屈龍舟簫鼓錦帆無¶
恙公子畵船官驛口名倡羅綺江樓上擁殘書自有故¶
交同清尊餉　榴花影杯中漾競度曲筵前唱正梅黄¶
時節隂晴迭釀山鬼漫矜明月珮健人也曵菖蒲杖祗¶
浮生憔悴泣枯魚湘纍狀¶
<pb:KR4j0076_WYG_009-12b>¶
　　　沈繹堂陸處實宋既庭御之同集尤悔菴看雲¶
　　　草堂元韻次答(乙已五月/初十日)¶
雨壓戎葵揺菡萏曲橋波漲東城僻松聲竹籟小亭無¶
恙虹影倒懸虛檻外游蜂偶綴朱簾上喜澄湖網取白¶
魚鮮花前餉　二十載空飄漾離騷譜聞新唱且開襟¶
送抱醉君醇釀愁見督郵寧束帶共祈大耋爭攜杖酒¶
懐寛矍鑠若翁哉將軍狀¶
　　　即席酬贈悔菴司李¶
<pb:KR4j0076_WYG_009-13a>¶
長嘯登樓望塞外草枯沙漲峰一柱庾公高興風霜無¶
恙綵筆雕龍官閣裏短衣射虎邊亭上鹿肩肥匹馬入¶
幽燕承郵餉　山海抱風塵漾觱栗奏蠻童唱在故鄉¶
猶憶銀魚黍釀肘後黄金元不換斑衣跽進高堂杖待¶
畵師頰上寫閒情看雲狀¶
　　　酬贈既庭兼示吳敬生兄弟¶
小宋才華過八斗墨池春漲棕鞋健來尋幽徑草堂無¶
恙花影静移清簟外燕雛欲出空梁上况脯修教授滿¶
<pb:KR4j0076_WYG_009-13b>¶
河汾諸生餉　日氣薄雲光漾自疇昔同酬唱上禹陵¶
梅市繁箏妙釀行止於今猶可共烏皮几與青藤杖待¶
微凉攜手訪延陵諏新狀¶
　　　即席送同年沈繹堂入都兼懐汪千頃楊地一¶
　　　同展成既庭賦¶
良夜傳觴梅雨急畵舩衝漲人南北舊時金馬蘭筋無¶
恙飲社向同枌梓畔校書陪在鑾坡上自休閒吾土飽¶
蓴鱸遲相餉　看大纛堤邊漾聽邪許河濱唱更夷猶¶
<pb:KR4j0076_WYG_009-14a>¶
吳榜甘醲淮釀老伴玉堂今有幾敢忘太乙當時杖向¶
知交為我道江潭行吟狀¶
　　　同悔菴既庭賦柬荔裳觀察¶
枕畔邯鄲銅箭水乍消隨漲茫茫道升沉倚伏盧生無¶
恙歌舞終歸松栢下釣竿好拂珊瑚上去山中服术餌¶
松花羣仙餉　蓬島路春潮漾華胥國鈞天唱但蠒窩¶
自蔽蜜脾休釀漢苑已分方朔酒葛陂快擲壺公杖想¶
此生夢覺總成空無殊狀¶
<pb:KR4j0076_WYG_009-14b>¶
　　　憶西樵湖上兼寄阮亭同展成既庭賦¶
托契湖山撑釣艇鯉魚風漲吾與汝罻羅纔出角巾無¶
恙半臂不須遺客座鴟夷每恨浮江上在詞塲少日早¶
分鑣牛心餉　見三竺烟霞漾聞二謝壎箎唱閙竹西¶
歌吹名香異釀且醉河東白墮酒去扶槐里轅公杖古¶
來稱名士濟南多崢嶸狀¶
　　　展成既庭雨中見示新詞用原韻奉答¶
五月園林枇杷熟雨肥雲漲莾廻顧闔廬千載山川無¶
<pb:KR4j0076_WYG_009-15a>¶
恙我自江湖慷以慨君方顔謝凌而上好詞頭百琲夜¶
珠圓爭來餉　風片細飛花漾蝶閒過鶯孤唱借一觴¶
一詠侑之名釀嬾似稽生林下鍜老思靈夀山中杖賸¶
驚魂前路有誰憐髠鉗狀¶
　　　春景¶
欲問春情嫌太薄真如一紙粧㸃出飛花亂墜遊絲頻¶
徙江燕不嗔園舍小雛鶯亦愛池亭美草堂前聊可貯¶
閒情裁蘅芷　江梅蒂將殘矣紅杏萼方開耳有香能¶
<pb:KR4j0076_WYG_009-15b>¶
飼蝶瓣堪供蟻聽鳥林間杯在手踏青郭外餳膠齒有¶
時豪置酒擁紅粧忙珠履¶
　　　糓日放舟入南湖¶
春水平添放逺碧捲簾高坐南湖畔夜深燈火打魚相¶
課塔望真如惟一㸃樓名烟雨微留个正晴明糓日應¶
祈年人人賀　鴉似墨林間簸栁似醉堤邊卧漸春融¶
氣靄日高雲破果是畵船如屋裏江南風浪何曾大倒¶
醇醪徹底發甘香前年做¶
<pb:KR4j0076_WYG_009-16a>¶
　　　冬日書懐¶
水面歸鴉斜陽掛逺村髙朩嚴霜降小園柑橘鬱然浮¶
緑一匕青精朝作飯百年烏桕寒依屋竹添孫箇箇拂¶
雲梢森如玉　林下歩溪頭宿呼稚子驅黄犢把儲王¶
幾首田家詩讀隱矣焉文捐筆硯㗳然䘮我忘歌哭撥¶
孤燈薄酒正相宜新篘熟¶
　　　長安秋思¶
苑栁蕭疎寒信早清霜欲落看塞北飛鴻噭噭亂雲漠¶
<pb:KR4j0076_WYG_009-16b>¶
漠黑闥壘前毚兎走黄金臺畔蒼鷹掠酒壚旁擊筑者¶
何人悲風作　驅不㪚簷間雀招不下天邊鶴嘆江南¶
秋色芙蓉池閣陶寫縱憑絲竹妙公卿可比山林樂鬢¶
添星空説玉堦高吟紅藥¶
　　　志感¶
槐市花黄長楊賦金閨登薦回首近恩深侍從¶
至尊垂眷髙閣曽燃藜杖火官厨忝與櫻桃宴説匡詩乙¶
夜裊爐烟聞稱善　慚逐隊瀛洲院頻召入蓬萊殿痛天¶
<pb:KR4j0076_WYG_009-17a>¶
昏地坼崩雷掣電遺册僅留金匱秘¶
御容難向橋山見正消魂銀海雁孤飛霜如練¶
　　　題悔菴小影和元韻(二調/)¶
才子風流聞乙夜重瞳曾許桃林塞射生擊鹿為東道¶
主油幕憶觴孤竹月紫騮厭踏盧龍雨且歸休花徑更¶
三三堪遊處　雞䐁社吾能與應劉讌人延佇羨歌塲¶
新拍騷壇雄踞裂石穿雲吹鐵笛陳詩説禮鳴鼉鼓啜¶
其醨車畔有三騶呼之語¶
<pb:KR4j0076_WYG_009-17b>¶
老友相於傷往事江潭楊栁同屈指垂垂半百昔童今¶
叟剪韭烹葵諧夙約嘲風弄月誰稱首五湖船恰受兩¶
三人能攜否　莫閒却彈箏手好緘着懸河口對門前¶
亭榭梅妻鳩婦生食何須求五鼎雄心只合澆醇酒笑¶
封侯絳灌巧乘時元屠狗¶
　　　既庭見示小影用悔菴廻韻贈之¶
偶賦梅花心似鐵何妨綺語生徒盛參同考異軒乎其¶
鼓芳草閒門通小徑桐隂朩榻容箕踞詠停雲無語送¶
<pb:KR4j0076_WYG_009-18a>¶
歸鴻時凝佇　&KR0286;阮約曩曾與用舍義聊中處歎餘生¶
重見屐拖殘雨麯道人來稱上客楮先生亦為賔主但¶
劌腸鎪腎是文章凌燕許¶
　　　其二¶
呉苑繁華看年少鬬雞走狗君只辦一編周易三升清¶
酒重席早推名下士色絲解識碑中婦試尋春花信趂¶
鶯啼横塘口　伯樂相由基手問老宿能兼否更美人¶
托興蛾睂螓首燕市唾壺招俠客龍威探冊逢淵叟好¶
<pb:KR4j0076_WYG_009-18b>¶
相期歲歲繫蘭橈胥江栁¶
　　　贈余澹心五十¶
詞賦翩翩全盛日忝稱同調留題徧謝公别墅蔣侯遺¶
廟風月遨遊閒是主文章支𣲖工于肖倚紅衫潑墨寫¶
烏絲聞狂呌　好去聽蘇門嘯豈肻待金門詔數少年¶
儔侣半登華要早溺儒冠棲笠澤休尋丹藥思壺嶠爇¶
爐烟老更讀黄庭觀其妙¶
　　　其二¶
<pb:KR4j0076_WYG_009-19a>¶
棐几湘簾修竹畔雨絲烟瀋平分却百年是醉尚堪轟¶
飲呉苑笙歌春未散冶城禾黍秋還稔羨㝠鴻高詠卜¶
居篇能詳審　江上汎花前寝門可鍵茶閒品命樵青¶
捧硯含任吐沈畵檝每停桃葉渡彩毫也賦柟榴枕待¶
明年乞爾蔡侯牋江郎錦¶
　　　思隱和悔菴(二調/)¶
我有荒廬纔半畝傍他漁舍門揷栁擬陶自命也稱林¶
下夏日籬邊開朩槿蠶時隣圃分桑柘到荷汀六月曉¶
<pb:KR4j0076_WYG_009-19b>¶
風凉來虛榭　鰲巳釣鵰曾射東觀史凌烟畵總勾消¶
一筆來投村社故里春秋期共酔戲塲袍笏終須罷試¶
從今踏破鏡湖天官家借¶
　　　其二¶
志在桑榆靈雨後星言夙駕休更説洛陽紙貴文章膾¶
炙舊友應劉俱宿草避人沮溺唯耕稼茂林邊鶯語劇¶
輕圓如同話　松似羃藤為架蝸殻屋魚鱗汊覺此中¶
全勝玉堂休暇偃蹇青衫空有淚清狂白眼時遭罵且¶
<pb:KR4j0076_WYG_009-20a>¶
都忘獨酌看庭前花開謝¶
　　水調歌頭¶
　　　野園即景¶
簡僻辭城市努力到東臯塵喧不敢入耳風日静衡茅¶
傍屋新蒸紅柿貼岸交垂青楝暖旭上林梢拄杖聲微¶
響有客到門敲　棘為墻書作枕頗清髙隨心自有樂¶
事恩怨等鴻毛髙大王家臺榭婉轉謝公絲竹今日盡¶
蓬蒿飲酒栽花外何物使神勞¶
<pb:KR4j0076_WYG_009-20b>¶
　　　鶴湖書院懐舊(用東坡元韻/)¶
伍子塘如練帆影没晴空使君舊築髙閣上接落霞紅¶
閴寂栁洲亭子時聽漁舟欸乃月出呌征鴻烟起垂楊¶
外秋入碧梧中　更東望雲間矗九㸃峰以文㑹友於¶
此荏苒各成翁斗酒百篇揮灑年少呼梟浮白意氣儘¶
豪雄陵谷一朝改鬱邑庻人風¶
　　　贈歌者¶
五月黄梅雨鶯囀苧衫天西園恰有新曲雁柱瀉珠圓¶
<pb:KR4j0076_WYG_009-21a>¶
初似奔泉決溜又似小窗兒女銀甲蹙鵾絃紅粉圍香¶
陣花顫舞筵前　涼州調渭城唱劇堪憐憐伊入破餘¶
響鐵馬鬬風烟星散何戡歌板灰冷寧王玉笛腸斷舊¶
姻縁流落賀懐智老大李延年¶
　　　懐舊¶
螺黛凝烟髻鴨緑膩春塘相逢恰是麗景横笛噴清商¶
素質休教粉汚自有天然標格淡掃夀陽妝醋醋猩裙¶
艶盼盼燕泥香　芹芽白蘭芽紫艤歸航舊時舞榭何¶
<pb:KR4j0076_WYG_009-21b>¶
處畵壁女蘿荒草没銀筝院落苔長鳳鞵花徑佳節倍¶
思量一百五寒食七十二鴛鴦¶
　　　别同館張爾成副使已八年癸卯冬訪之金灘¶
　　　署中留憩匝月長調志慨¶
杏苑驕珠勒仙露賜金莖紫騮並轡來往意氣壓西京¶
朝罷委蛇退食擬獻上林詞賦深窅玉堂清絳雪韋祠¶
裏樹底喚流鶯　十年事晨星亂怒潮生君能憐我失¶
路永夜醉秦箏屈指石渠儔侣一霎升沉如夢對酒獨¶
<pb:KR4j0076_WYG_009-22a>¶
盱衡囘望柯亭月仍照緑槐明¶
　　　題翁子霞梅花書屋圖¶
風日江村好繞屋有梅花閒來倚閣髙望山盡吐平沙¶
千尺喬松盤屈三徑柴門静掩人道是仙家幽澗厯冰¶
雪偏照影横斜　紅藥院紫薇省漫矜誇黄粱喚起癡¶
夢領受此烟霞且辦隱嚢紗帽健在棕鞋篛笠閒試六¶
班茶坐卧暗香裏一笑讀南華¶
　　滿庭芳¶
<pb:KR4j0076_WYG_009-22b>¶
　　　山憐¶
壁印狐踪林開鹿徑山家眞箇蕭條樵歸一束時帶蝟¶
中毛竈下莫愁薪爨方纔拾老柏枯蕉常扃户晚間兔¶
盡飢虎正悲號　良宵偏不出倦支石枕醉卧松梢説¶
好山無數豈解尋敲猶記十年前事承平久官税都饒¶
妻孥食有時無米橡栗也常燒¶
　　　釣樂¶
釣墜蟾蜍餌懸蜥蜴佳詞搆自奚嚢修綸一尺獨繭下¶
<pb:KR4j0076_WYG_009-23a>¶
菱塘借問魚蝦幾許楊筐去到處徜徉生來性直鈎可¶
使不上亦何妨　何妨終日坐紫藤花落白荇花香有¶
船名舴艋歌擬滄浪八十磻溪野叟名心在出佐周皇¶
羊裘子高山長水江瀨有嚴光¶
　　　春日園亭賞花¶
碧砌樓高緑垂簾短薔薇一架紅遮林間繁縟蜂與蝶¶
交譁中有幾間精舍園丁課洗竹澆花須防者風欺雨¶
侮移就碧籠紗　隣家宜好䕶不勞纎手折取萌芽得¶
<pb:KR4j0076_WYG_009-23b>¶
紫絲歩障掩映名葩喜與封姨無礙將新句細按紅牙¶
朱欄内畵屏小影春氣爛晴霞¶
　　　丁丑初冬過智月禪院¶
過盡千帆行舟無數水流城下溶溶寒坡拖影荒荻引¶
凄鴻喚渡小船如葉長年者朴古之農閒時去尋僧出¶
郭踏過小橋東　輕風吹袖滿垂楊結帶瘁草成叢聽¶
老漁昏唱古寺晨鐘傳客到門相訪堂前有開士仙翁¶
須㬰列美蔬椒餅話及夕陽紅¶
<pb:KR4j0076_WYG_009-24a>¶
　　　重九¶
飈館秋濃東籬烟暮昨夜霜信微催故人餉酒盤裏繡¶
餻堆須耐黄花佳種遲遲放無計教開先來雁逺山飛¶
葉同與晚風囘　徘徊三徑裏賦心騷骨何限悲哀嘆¶
凄凉南浦戲馬空臺千古塲中傀儡重瞳去劉寄奴來¶
英雄淚樽前休滴且覆淺深杯¶
　　　無聲還鄴城賦别¶
霜鶻盤青暮鴉翻黑策馬遥送斜陽人閒似鶴孤影出¶
<pb:KR4j0076_WYG_009-24b>¶
廻塘應念夜來高㑹分題處樺燭更長難消遣臺邊暮¶
雨銅雀賸凄凉　蒼茫雲霧外旁沿滏水徑渡清漳檢¶
客裝何有權可詩嚢識得此心無着隨縁過去住都忘¶
山房暖康王祠下薝蔔透寒香¶
　　　題夏邑谿南草堂陳簡菴别墅¶
榴火紅燒荷風白顫塘栁入夏浮烟近郊茆屋南郭與¶
堂連城外周遭緑水鵁鶄睡沙鷺聮拳攜觴去酒生茗¶
止永日且流連　昔年曽有贈主人珍重墨跡猶鮮道¶
<pb:KR4j0076_WYG_009-25a>¶
淚勻竹塢癭剖楓天到此解衣角飲渾忘倦説鬼談禪¶
三更月危橋路迮堤外喚漁船¶
　　燭影揺紅¶
　　　閨情¶
杏苑春嬌薄寒猶禁梨花信踏青時節做輕隂芳徑苔¶
生暈輕曳弓鞵未穩殢游心芹泥微潤鴛鴦成對游戲¶
波心雙雙相近　閒悶侵尋淚㾗猶帶紅潮印生憎燕¶
子入空梁似説離人恨金鴨篆烟方燼晦流黄晚風成¶
<pb:KR4j0076_WYG_009-25b>¶
陣十三樓畔廿四橋邊歸期偷問¶
　　　歌席志感¶
宿世良縁蓬萊弱水看清淺神仙㑹裏捧瑶漿碧藕排¶
高宴今夜流蘇半巻到擘阮吹簫庭院緩斟低唱銀箭¶
頻催翻嫌夜短　紅袖多情挑燈一送秋波轉囘頭慘¶
澹動離愁萬里闗河逺嘈襍華堂絃管恍疑是夢中來¶
見傷心何處塞上悲笳驚飛孤雁¶
　　漢宫春¶
<pb:KR4j0076_WYG_009-26a>¶
　　　已卯冬日同魏子一子存蔣亭彥兄弟家子閒¶
　　　舟宿呉門用辛韻¶
一葉孤舟憶昨宵帆緩纔到桐廬今朝浮白相賞不與¶
家殊呼盧豪快嚴觴政杯斚難疎船篷外隂雲作雪燈¶
前寒色偏無　歲歲呉閶風景但檣停蟻似妓少花如¶
惟是酣餘筆墨為爾為余清樽欲散盡分頒濁酒殘鱸¶
紅箋有畵師巨董字臨王右軍書¶
　　八聲甘州¶
<pb:KR4j0076_WYG_009-26b>¶
　　　題贈盛筠齋僉憲書屋¶
記燕山策馬上金堦綵筆映芙蕖見美而䰄也天顏有¶
喜握管躊躇幾度宫門楊栁春暖曉風梳客館濃花靚¶
退直停車　江上波揺畵纛正南樓載酒緩帶軒渠想¶
故園三徑歸興菊松餘好嬉遊武塘梅圃又何勞去食¶
武昌魚留雙眼冷看臺省衮衮新除¶
　　應天長¶
　　　春懐(用周美成元韻/)¶
<pb:KR4j0076_WYG_009-27a>¶
池塘皺緑帶栁縈花緋桃方露酣色萬户禁烟蕭索冷¶
淘和寒食江南逺愁作客誰見慰旅懐孤寂甚無緒尊¶
前自許誕康狂籍　繫馬問當壚醉墨淋漓題濕酒家¶
壁尤愛裁雲鏤月清幽莫愁宅深深處過綺陌灑掃後¶
落紅無跡莫推阻歌扇相偎舊時曾識¶
　　玉蝴蝶¶
　　　冬日有寄¶
寒入江南猶淺翳雲初日釀雪輕隂幽寺無人來去水¶
<pb:KR4j0076_WYG_009-27b>¶
静花深獸爐温無須炙硯禽語寂似解聽琴獨行吟湘¶
君或降漁父相尋　知音滄浪孺子投懐烟水托契山¶
林舊約春賒西陵松柏結同心鳳池融波添緑暈龍樓¶
曉栁弄黄金淚盈襟故人天上雁杳魚沉¶
　　念奴嬌(一名百字令/)¶
　　　題葉癯仙明府翠交閣(二調/)¶
孤亭新就稱葛巾瀟灑曲䦨頻倚堪羡風流如昨日不¶
減元龍豪氣北海開樽東山着屐有數神仙吏烏紗皂¶
<pb:KR4j0076_WYG_009-28a>¶
葢曉來都染山翠　身在百尺樓頭臨空一嘯萬朩無¶
聲墜㸐燭修書寒夜永後閣爭遺半臂桃葉喉輕柘枝¶
腰轉白傅方微醉胡床麈柄自然江左風致¶
　　　其二¶
百城民社却等閒抛去故園歸早舊識黄鶯雙白鷺重¶
赴主人林島活水拖藍修林染碧托出銀蟾皎蠻姫捧¶
硯兩彎睂黛如掃　頻向檻外澄觀伍塘帆逺只比寒¶
鴉小麥浪交風聞雉鴝北郭青青未了十萬兵藏五千¶
<pb:KR4j0076_WYG_009-28b>¶
經授丙夜憑搜討漁歌唱和一塲春夢方曉¶
　　　送幼光還白門同仲馭(二調/)¶
孤舟初發正嚴霜似雪布帆如紙一𣲖殘雲縈别恨愁¶
向青山隱几晚圃黄花小槽紅酒客路誰同醉蒯緱黯¶
淡自將管樂為比　遥念旅宿方寒丹陽古道老樹酣¶
青紫戍鼓沉沉天未曉殘月糢糊映水白袷譚兵青燈¶
讀易漫灑英雄淚啼烏成陣石頭城外潮起¶
　　　其二¶
<pb:KR4j0076_WYG_009-29a>¶
南飛烏鵲繞疎林三匝無枝可寄聊借逺游抒骯髒莫¶
似相如憔悴山峙金焦江來楚蜀帆繫斜陽裏中流擊¶
檝氣吞湖海萬里　雙眼一望蒼茫寒濤如箭箇箇牙¶
檣起舊日精靈都巳盡何况堂前燕子晉宋衣冠陳隋¶
宫寢社鼓神鴉耳佛貍祠下怒潮空打遺壘¶
　　　湖上夏景同澹心賦¶
西湖千頃儘消殘紅粉又傾金穴栁帶畵樓珠箔静恰¶
是曉粧時節小扇風廻曲欄人悄獸炭初烹雪泉聲斷¶
<pb:KR4j0076_WYG_009-29b>¶
續倍添今夜嗚咽　還訝蘇小當年停歌不語輕與多¶
情别離恨如天愁似海軟怯肝腸似鐵三竺雲浮六橋¶
烟漲總化䳌啼血桃笙角枕誰憐香汗微熱¶
　　　寄懐魏子時官成都司李¶
錦官自昔稱都㑹佳麗已消兵劫望帝魂歸城郭壊月¶
黑悲啼古堞劍閣哀猿刀州嘯虎蜀棧行人怯草堂無¶
跡榿林猶戰風葉　聞説萬里橋西子雲宅畔豐草長¶
林接為問薛濤箋在否幾樹露桃紅靨諸葛名垂文翁¶
<pb:KR4j0076_WYG_009-30a>¶
教逺賦緬相如獵好尋雙鯉嘉陵江上行艓¶
　　　冬日虎丘遣興¶
屐痕帶雪看千人坐上苔紋似繡茶竈楓林隨意歇徙¶
倚好娯清晝主簿祠荒生公石老崩壑疏寒竇消沉霸¶
業尚傳神虎悲吼　麋鹿羣走蘇臺闔閭葬處宿莽濃¶
烟湊誰劃劍池通海眼鐵壁千尋決溜晉代風流呉宫¶
花草墖影斜陽後短簫横笛墓前明月依舊¶
　　　贈孫無言還黄山¶
<pb:KR4j0076_WYG_009-30b>¶
袖中攜贈乃松滋侯也詩尤清絶五十餘年詞客老孤¶
枕寒衾如鐵白露朝零青氊夜冷捫口猶存舌䋲樞蓬¶
户時來長者車轍　忽念故里名山願言歸隱長與紅¶
塵别三月烟花全不識歌吹竹西空熱翠篠蒼杉家縁¶
易就莫道斑鳩拙荷衣藤杖飽看峰頂晴雪¶
　　水龍吟¶
　　　湖舫泛雨呈座客¶
栁堤一帶疎烟輕雲潤壓漫天絮清隂不斷横遮湖水¶
<pb:KR4j0076_WYG_009-31a>¶
逺籠高樹莫近城闉喧聲難謝急移幽渚看青蘋風發¶
碧油波漲輕舟稳無驚懼　白浪豈能相阻泛春泉滿¶
傾杯斚嘯呼烟雨我身欲倣雪簔披鷺嬾學英雄論兵¶
捫虱遇雷失箸擬贈人長劔焚予枯管作漁樵去¶
　　齊天樂¶
　　　感舊¶
南樓逸興今安在英雄固稱一世日月丸飛星霜駒逝¶
頓減數年豪氣尋花買醉似夢裏追歡邈然難繼贈客¶
<pb:KR4j0076_WYG_009-31b>¶
貽姬紅箋剰有舊名字　佳話空搜箧底見墨兵酬唱¶
青樓緘寄燈剪春前歌傳花下舊約依稀誰記莫思往¶
事恐今日窮愁欲彈清淚囘首當壚玉釵垂翡翠¶
　　瀟湘逢故人慢¶
　　　重過虎丘竹亭(用王和甫元韻/)¶
清隂如幄修篁拖冷翠猶昔行窩漫説雀堪羅喜桂叢¶
梅榭坐逺風波霜侵鴨脚墜深黄槭槭庭柯舉頭望五¶
　湖伊邇好攜白帢青簔　浮漁艇衣短後有誰知謫星¶
<pb:KR4j0076_WYG_009-32a>¶
載酒來過烟水慣婆娑擬囘塘挿栁曲港分荷已公茆¶
屋賦新詩不礙行歌還消受粥魚齋磬新添一箇禪和¶
　　沁園春¶
　　　已卯冬日寒齋感興¶
時值嚴寒朩葉無多爭隕飄風看百顆榴實霜邊墜紫¶
一棚枸杞雪裏垂紅粧㸃凄晨留連卒歲多少窮愁閉¶
户中寒虀飯但前村覓火荒圃挑菘　平生淡泊為功¶
愧無策謀生還未工且西園灑墨研經讀史東郊習射¶
<pb:KR4j0076_WYG_009-32b>¶
挾矢彎弓麟閣標名燕頷封爵只索殊恩属乃公偏多¶
事為傷時感遇咄咄山翁¶
　　　懐州王明府園亭¶
懐慶城東竹樹清隂亭館初開見酴醿架壓叢花鋪雪¶
湘筠角小新筍驚雷三里平蕪千章夏朩雲氣堆濃王¶
屋隈尋幽徑似南京犀浦如豆青梅　使君却費尊罍¶
歎解組盤桓眞快哉喜林泉位置手芟楊栁賓朋嘯咏¶
雜坐莓苔屐齒泥深帽簷紅落還與殷勤勸酒杯銀蹏¶
<pb:KR4j0076_WYG_009-33a>¶
滑笑諸公高興冒雨歸來¶
　　　贈周逸僧納姬同程穆倩賦¶
有美一人特地鍾情愁城病魔向迷樓芳草閒尋墮珥¶
竹西明月緩度輕歌若箇能憐從前是恨半掩殘釭䣃¶
綺羅支餘夢悵洗脂抹黛宻約蹉跎　欣逢才子來過¶
正三五清光分外多喜同心鈿合黄金可鑄並頭銀蒜¶
錦幔成窩教鵲為橋呼鴛作枕今夜雙成喚柰何睂㾗¶
細倩詞塲綵筆畵逺山螺¶
<pb:KR4j0076_WYG_009-33b>¶
　　　殘臘里居寫懐用爾斐韻柬孝峙¶
數㸃孤梅伴我餘生斜倚西風喜主人歸里花如倩盼¶
羣烏啼樹雨却微濛春夢婆憨祝雞翁返似勝東坡瘴¶
海東方鼾睡耐半天霹靂飛墜空中　蓬山槖筆相從¶
今已作人間亾是公任崢嶸後軰文章班馬清閒老友¶
丘壑䕫龍錦字填詞素筝濁酒廿載升沉了不同他年¶
約擬共尋五嶽雪笠霜笻¶
　　　爾斐見和用韻再酬¶
<pb:KR4j0076_WYG_009-34a>¶
瓶凍知寒擁褐挑燈夜吼狂風嘆曰為改歲三星在罶¶
我來自北零雨其濛白帢逃名緑簔垂釣伍子塘南甪¶
里東雄心在記射雕没羽上谷雲中　十年漆沮之從¶
牛馬走羞稱太史公想蘇卿窖底往還惟㕍管寧陌上¶
腹尾皆龍遷謫驚魂揩磨老眼别墅尋花尚可同消殘¶
厯看故園報賽暫閣遊笻¶
　　　答贈孝峙爾玉爾斐兼悼天鹿三用前韻¶
疇昔盛年四五詞家謔月嘲風自烽烟&KR1043;洞故人凋謝¶
<pb:KR4j0076_WYG_009-34b>¶
白楊蕭颯離黍迷濛天壤之間猶存吾軰坐看川流折¶
瀉東全無緒只矮簷曝背寒日方中　雪吟花醉能從¶
披螙簡吾師河上公更彭城三老聲華是鳳栁洲八及¶
少長為龍縱感存亾還娯健在行見兒孫小字同陶暮¶
景向蒲汀繫纜蘚磴支笻¶
　　　自嘲和孝峙爾斐四用前韻¶
客老薊門篳篥城頭頓起悲風但曉餐入直沙飛浩浩¶
暮還休沐霾暗濛濛虎觀寒飈鳳城華髩空説扶桑日¶
<pb:KR4j0076_WYG_009-35a>¶
正東隨清蹕獻鐃歌朱鷺天樂囘中　鼎湖攀鬛難從¶
偕痛哭褒公與鄂公竟一朝放廢塞翁失馬百年瞬息¶
山穴尋龍圖鍤須埋形骸可略阮籍劉伶酒社同眞險¶
絶幾飄零異域萬里扶笻¶
　　賀新郎¶
　　　題汪爾張畵¶
逺嶂雲千叠望層巒空烟半捲似明還滅上有清泉飛¶
一道最可解人炎熱石鎖處谿流如咽下有杉松迷小¶
<pb:KR4j0076_WYG_009-35b>¶
徑掛潺湲樹頂懸晴雪鴻濛後氣猶結　誰人識得逃¶
名訣向深山結茅種竹人踪俱絶惡朩叢中行已慣不¶
怕門前虎穴閒處聽杜鵑啼血若向畵圖呼欲出想斯¶
人肌骨眞清徹長往者是豪傑¶
　　　秋夜¶
烏鵲剛棲了坐新秋月痕如線漢光如曉水上凉風吹¶
不止又有高梧夾道問更漏已敲多少堦下新開花似¶
雪細端相抹麗花還小何今夕香猶早　輕風一陣雲¶
<pb:KR4j0076_WYG_009-36a>¶
如掃晚波凉青菱正綻紅蓮欲老整理吟懐待黄菊擬¶
向東籬傾倒那更有多愁懐抱紫蓼白蘋無限景向清¶
江一笛驚鷗鳥人何在在天表¶
　　　代寄¶
怪殺東風薄入春來吹殘栁絮海棠都落一片落花拈¶
不起和雨和烟相攫誰可解愁懐漠漠刺繡無心分五¶
色歎無聲袛見針兒閣翻欲惱養娘惡　鴛鴦一對溪¶
邊掠怕情牽只言風悄半遮簾幙生得腰肢原自痩近¶
<pb:KR4j0076_WYG_009-36b>¶
覺宵來更弱梳短鬢嬾隨時作心字香燒心已碎筭同¶
心還是心心各記郎語善諧謔¶
　　　村居¶
古樹隂相屬歩長坡百勞初語白鷗新浴早稻初堅香¶
似蜜無價可方新糓休更説人間粱肉黄雀飛飛猶未¶
老待秋深蒸取脂如玉芙蓉下倒&KR0812;醁　空江採得蓴¶
成束櫂輕舠中流嘯咏放歌林曲漁老綸竿垂不止忘¶
却塵區榮辱我亦覆一枰棊局荷鍤躬耕風味古倣隆¶
<pb:KR4j0076_WYG_009-37a>¶
中頗有良苗緑梁甫句問誰續¶
　¶
　¶
　¶
　¶
　¶
　¶
　¶
<pb:KR4j0076_WYG_009-37b>¶
　¶
　¶
　¶
　¶
　¶
　¶
　¶
　十五家詞巻九¶
