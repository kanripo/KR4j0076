# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.698719
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二十二
<pb:KR4j0076_WYG_022-1a>¶
欽定四庫全書¶
　十五家詞巻二十二　　　　　休寜孫黙編¶
　　鄒祗謨麗農詞上¶
　憶十年歬鄒子程邨遊廣陵與余定交于謝太傅之¶
　法雲寺庭樹婆娑相對促膝酒餘示我詩餘一編見¶
　其寄情綿邈致詞清揚令人想見風簾霜幕素蟾初¶
　霽玉杯醽醁繊手破橙橘香濃時也庚子秋鄒子復¶
　遊廣陵則高車駟馬已屬長卿得意後然不減昔年¶
<pb:KR4j0076_WYG_022-1b>¶
　布衣豪宕與余歩出西郊登歐陽平山晀望訪螢苑¶
　鷄臺九曲池玉鈎斜故址憩旗亭小飲亭有當壚妓¶
　命歌蕭竹屋蝶戀花詞記得來時買酒朱橋畔逺樹¶
　平蕪空目斷亂山惟見斜陽半之句鄒子悵然者乆¶
　之因就奚囊中復出詩餘示余已梓成帙矣而屬余¶
　序之夫李白詩文光燄萬丈當其坐七寳牀御手調¶
　羮玉妃捧硯所作清平調三首遂為詩餘首唱今鄒¶
　子以冠絶人天之才凡所為不朽盛事無不凌轢今¶
<pb:KR4j0076_WYG_022-2a>¶
　古即詩餘一道遂已小語曲致盡態極妍直可上接¶
　青蓮菩薩鬘諸調下睨弇州鳯凰橋下諸詞豈特飛¶
　卿以下十八人共作輿儓抑亦南唐而後數百家難¶
　矜香艶也如余者乆卧蓬蒿志違綺語鄒子更十年¶
　後征軺所過如元獻永叔諸公或訪余于芙蓉别墅¶
　杯酒道故别誦新詞吾知稼軒所言雄深雅健不譲¶
　文章太史公矣¶
　小令¶
<pb:KR4j0076_WYG_022-2b>¶
　　三臺令¶
　　　賦麗¶
蘇様輕衫淡紫宫粧小䄂㣲紅郎住温柔鄉裏妾住娉¶
婷市中(娉婷市五代時/鍾傅妓所居)¶
　　望江南¶
　　　思昔日¶
思昔日何事到而今照盡青銅猶有靣燒殘絳蠟已無¶
心起看月西沉¶
<pb:KR4j0076_WYG_022-3a>¶
　　瀟湘神¶
　　　青溪女郎祠¶
青女祠青女祠苔碧寒簾聚野貍蛤鼓蘆笙歸去後小¶
姑白月夜題詩¶
　　南鄉子(第三體/)¶
　　　賦艶¶
衣繡鳯枕盤龍妾身能自造春風濕夢離披香雨閙燈¶
前照絳縷添絲和影笑¶
<pb:KR4j0076_WYG_022-3b>¶
　　西溪子(第一體/)¶
　　　對鏡¶
郎把蓮花為靣妾把芙蓉為靣啓香奩開金鑑仔細凝¶
眸數遍今須辨縱蓮花不如他¶
　　歸自謡¶
　　　乆客虎邱思歸¶
心似鐡撇得銀環拈玉玦風情兩字應偏拙　不如歸¶
去禽聲噎休饒舌年年啼過清明節¶
<pb:KR4j0076_WYG_022-4a>¶
　　醉太平¶
　　　春心¶
紅樓紫簫紅潮畫橋鈿筝十二嬌饒趂東風並驕　鳥¶
中六曹花間一樵教他百舌休嘲任春心捲蕉¶
　　栁枝(第二體/)¶
　　　本意¶
風中欲笑雨中啼慣分離橋邉攜手傍香堤暮春時¶
十四紅樓留不住雕鞍去栁枝揺曵勝楊枝綰青絲¶
<pb:KR4j0076_WYG_022-4b>¶
　　醉花間¶
　　　相見¶
憶相見羞相見相見重相怨潮暈透輕紅窈裊遮紈扇¶
　細雨蹙蛾彎佯羞安翠鈿喚住卓金車再認春風靣¶
　　浣溪紗¶
　　　去年此夜¶
醉唱新詞付小紅去年此夜月明中吹簫脉脉傍簾櫳¶
　腸斷不堪成九曲心灰難與叠千重笑啼花事聼東¶
<pb:KR4j0076_WYG_022-5a>¶
風¶
　　　有寄¶
花片飛殘逐水流却煩燕嘴作來郵雕梁猶憶舊巢不¶
　珍重兩心單有夢依稀數語但言愁鴛鴦小結在心¶
頭¶
　　菩薩蠻¶
　　　詠青溪遺事畫册和阮亭韻(乍遇/)¶
東風無力嬌慵起梨花開謝桃花裏繡得六銖衣新黄¶
<pb:KR4j0076_WYG_022-5b>¶
蛺蝶飛　花前初瞥見斜掩廻瓊扇何日嫁文鴦言歡¶
節節雙(瓊扇門扇也袁宏詩幌耀瓊扇/古樂府皎皎白紵節節為雙)¶
　　　又(奕碁/)¶
疎簾宻簟紅蕉吐秦娥十六調鸚鵡長晝對挑碁猶嗔¶
布算遲　香閨儂國手勝負憑檀口繡領撚花兒抛殘¶
玉子時(沈約詩縈絲牽鳯/子結縷生花兒)¶
　　　又(私語/)¶
黄金合裏開紅雪青絲扇底廻珠月楚楚更娟娟鬟多¶
<pb:KR4j0076_WYG_022-6a>¶
半軃肩　碧窗都未倦壓損湘裙茜底事怕傳聞花繁¶
好避人(首句用王建宫詞李長/吉詩十八鬟多無氣力)¶
　　　又(迷藏/)¶
朱樓十二䦨干近蜻蜓翼薄撩蟬鬢石畔好潜藏苔隂¶
繡雀凉　誰人花底邏却向薔薇躱簌簌動南枝紅潮¶
露一絲(蜻蜓翼/簾也)¶
　　　又(彈琴/)¶
香燒心字安銀葉灰温火慢烟㣲爇焦尾對花彈秋聲¶
<pb:KR4j0076_WYG_022-6b>¶
應指寒　同心金鳯串莫作離鸞怨夢峽與啼湘愔愔¶
一夜長(一作楚弄長夢白樂天詩寡鶴當㣲怨秋聲應/指長唐樂府  峽啼湘串釧同李義山詩瑶琴)¶
　(愔愔藏/楚弄)¶
　　　又(讀書/)¶
紗窗風颺蕭蕭竹金鵝屏裏抽書讀緑簡最牽人佯呼¶
錯應頻　菱花剛對靣影瞥雙紈扇繡案尚低頭沉吟¶
卒未休¶
　　　又(潜窺/)¶
<pb:KR4j0076_WYG_022-7a>¶
梅花隔院傳香雪蘭芽吐砌流芬月撲朔逐雄雌蕭娘¶
映柱窺　犀簾長下慣那解郎偷看㣲動眼波潮回身¶
罥翠翹(一作飲笑眼生潮佯呼小緑翹朔因圖/中有白兎用朩蘭詩雌兎脚撲  語)¶
　　　又(秘戲/)¶
蘭缸照出梭兒玉流蘇閒挂笙囊緑斗帳卸鈎垂淺怜¶
深惜時　螺鋪交屈戍儘著郎詳覷扇扇鏡屏中鶯啼¶
花雨紅(李義山詩緑繡笙囊不見人詹夫/游詞一梭兒玉一緺雲著音着)¶
　　減字木蘭花¶
<pb:KR4j0076_WYG_022-7b>¶
　　　寄書¶
畫橋分手鵲腦雙傾藍尾酒淚洒鮫珠斟酌來朝欲寄¶
書　雪爐焚怨粉魂不覺當風捲鳯嬾龍嬌閒却床頭¶
紫玉簫¶
　　　夏閨¶
桃笙如水蓮葉飄香浮細蕋紅玉如脂汗㸃輕羅帶淚¶
絲　輕紈㣲扇素手慵拈&KR0655;影顫閒數流螢却下空堦¶
到小庭¶
<pb:KR4j0076_WYG_022-8a>¶
　　羅敷媚¶
　　　代贈¶
枇杷花裏櫻桃樹待掃雙眉罷掃雙眉那許春風仔細¶
知　花朝纔過教人懶欲度腰肢莫度腰肢最怕新歡¶
倚鏡時¶
　　栁含烟(第一體/)¶
　　　本意¶
長堤外水生烟染就淡黄細雨風流張緒正當年畫樓¶
<pb:KR4j0076_WYG_022-8b>¶
前　高低襯得春山碧一道紅衫明滅濛濛中酒草粘¶
天好題箋¶
　　華清引¶
　　　晏起¶
重重珠幙䕶窗紗春思方佳一種嬌慵如夢㣲聞鶯語¶
譁　丁香輕掩扣㣲差緑雲半側堆鴉枕痕紅暈重不¶
敢見菱花¶
　　清平樂¶
<pb:KR4j0076_WYG_022-9a>¶
　　　答索琴¶
琮琤寒玉清調隨秋竹舊時慣弄求凰曲莫把朝飛輕¶
續　一彈明月輕紗再彈夜雨梨花莫使高山流水三¶
分攙入琵琶¶
　　一落索¶
　　　挑燈坐¶
可怪燈花不省却把蘭膏光凝重新剔去舊燈花照出¶
雙单影　絳蠟已心灰獨向銀缸等待翻鍼帖認紅絲¶
<pb:KR4j0076_WYG_022-9b>¶
淚落鴛鴦冷¶
　　更漏子¶
　　　答索香¶
博山寒沉水歇香在梅氷樹隙熏荳蔻解羅𥜗親承薌¶
澤餘　緑紗深銀葉剪莫漏檀心一㸃藏犀盒貯紅箱¶
須留待粉郎¶
　　荆州亭¶
　　　醉美人¶
<pb:KR4j0076_WYG_022-10a>¶
嬌重偏憎小婢髪軃故梳時髻倒暈鏡流紅重上桃花¶
粉膩　蟹眼珠泉響細鸞帳玉山人起一啜便驕郎可¶
解櫻桃至味¶
　　海棠春¶
　　　閨詞和阮亭韻(曉妝/)¶
蘭風惝怳飄清響緑池畔茱萸金網翠滑寳簮鬆影落¶
湘波漾　靈蛇髻綰隨新様惱嬌慵不尋清賞綃帳起¶
來寒又怕雲屏敞(唐詩金轄茱萸網甄后窗前有/靈蛇盤結日作一結因傚為之)¶
<pb:KR4j0076_WYG_022-10b>¶
　　　又(午睡/)¶
閒堦踏遍憐華足偏懊惱春愁成曲簇簌歛桃笙展向¶
&KR0008;毫褥　隔墻唱徹絲和肉殘夢斷琮琤寒玉慢捲繡¶
簾聼孤悶吹豪竹(卞蘭賦振華足以却蹈李商隠有春/愁曲東方朔外傳以百&KR0008;之毫織為)¶
　(褥縟而且冷夏間舒之名柔/毫氷藻之豪杜詩哀絲肉竹)¶
　　　又(晩浴/)¶
銀床月起迴孤影撇團扇宿酲初醒珠露浴薔薇光燭¶
流螢冷　晩妝怯向菱花鏡欹&KR2052;鬌金釵慵整殘粉較¶
<pb:KR4j0076_WYG_022-11a>¶
何郎香汗消湯餅(李賀詩妝成&KR2052;鬌欹不斜何晏㓗白/或疑其傅粉以湯餅試之愈拭愈白)¶
　　　又(夜坐/)¶
藥欄鎭日抛紅雨清耿耿翠梭鴛杵驀憶兩凭肩夜夜¶
傳私語　待尋好夢郎邉去轉玉繩星底河鼔爇罷水¶
沉香冷落松枝麈(王勃七夕賦翠梭鴛杵/南史張機有松枝麈尾)¶
　　山花子¶
　　　春愁¶
澹日春烟花信宜紅雲到處罥遊絲自是凄凉渾不管¶
<pb:KR4j0076_WYG_022-11b>¶
總難支　小雨三更歸夢濕輕烟十里亂愁迷幸有姊¶
歸能解事未曾啼¶
　　極相思¶
　　　賦得有約不來過夜半¶
小樓獨對雲屏鳯脛自青青待伊來也温存錦瑟排待¶
銀笙　暗笑薄情眞箇懵全不聼城上三更偏教看盡¶
繡窗月上花影分明(鳯脛/燈也)¶
　　月宫春¶
<pb:KR4j0076_WYG_022-12a>¶
　　　緑窗¶
燈宵纔過又花朝風景惡相撩緑窗何事送無聊閒看¶
金歩揺　紅鴨橋頭人寂寂黄姑廟後水遥遥荏苒佳¶
期不定惱殺朩蘭橈(紅鴨橋黄姑廟/俱見呉郡志)¶
　　惜分飛(第二體/)¶
　　　本意(庚寅夏作/)¶
人去珠簾花影動依舊南樓月湧人日春寒重氍毹曾¶
向猊爐擁　翻被鮑娘春信哄望蜀何如得隴没分香¶
<pb:KR4j0076_WYG_022-12b>¶
篝寵兩邉鋤斷鴛鴦塚¶
　　　又¶
紫玉化烟千萬縷變作寒窗舊雨鈴閣經相聚數年叨¶
做居停主　却怪淨持原老嫗生得霍王小女一㸃心¶
相許子姑乩畔偷眉語(子姑見/東坡集)¶
　　　又¶
雲母屏前紅淚灑繡帕銀環自解締約經三載紫鵝橋¶
畔曾相待　花草他鄉應有在權囑何郎莫採一晌春¶
<pb:KR4j0076_WYG_022-13a>¶
風擺落紅滿地深如海¶
　　　又¶
憶昔卿來於我館議作吹簫佳伴重訂香幃欵數行約¶
法拈銀管　傳語謂郎姑且緩十五盈盈未滿誰料朱¶
繩短相如鹵莽原無筭¶
　　　又¶
竹葉同傾飛鵲醆低覻玉兒青眼細辮為儂綰剩將寸¶
髪調伊嬾　蕩子天涯歸巳晩輕把同心解散長恨疑¶
<pb:KR4j0076_WYG_022-13b>¶
荒誕自編小傳鄒郎撰¶
　　　又¶
再浴女蠶難作繭舊日鴛鴦結劵春風鶯暗囀畫樓此¶
夜晶簾捲　半靣相逄重靦覥孤負芳心繾綣恨被黄¶
蜂踐情絲應付并州剪¶
　　　又¶
翠幰流蘇聲細悄義甲氷絃嫋嫋門外蕭郎擾鶴簮驚¶
向犀奩掉　金鴨爐中香篆裊翠盎文魚長遶聼説相¶
<pb:KR4j0076_WYG_022-14a>¶
思鳥紅潮兩㸃檀痕小¶
　　　又¶
畫梅寫字都閒雅更善彈碁打馬憶去年初夏妮他細¶
語荼䕷下　浪卜瓣香雙鳯瓦誰信金錢盡假風雪偏¶
瀟灑林逋不遇梅花寡¶
　　　又¶
河滿數聲催阿沈拚向蟬窗痛飲分别思香寢並頭閒¶
看紅㽔枕　低訴幾畨聲尚噤郎欲歸時寒甚門外殊¶
<pb:KR4j0076_WYG_022-14b>¶
霜凛衣郎半臂葡萄錦(衣去聲思香/寝見説郛)¶
　　　又¶
執手榴屏惟雪涕此後更休相棄鴻便須頻寄延平再¶
合君牢記　短後征衫驅北薊指望珀盂春第不道廬¶
江吏伯勞飛燕卿夫壻¶
　　　又¶
蝴蝶帳邉曾作伴不料朱䋲拆斷斜靠屏風畔欷歔執¶
手重相看　荆釵自執樵青爨時向伯鸞相喚留下風¶
<pb:KR4j0076_WYG_022-15a>¶
情半剰與做後來公案¶
　　　又¶
叠得蓉箋書幾瓣喚住人人去雁聊慰伊家盼花髫亂¶
挽聞長嘆　細語蟬簾今不辨籠裏雪衣分散莫慰加¶
餐飯半生愁裏逍遥慣(人人/雁字)¶
　　　又¶
分手柴扉陳數願一願郎心不變二願娘身健今生為¶
妾圖方便　三願雙環常裹絹四願重投鳯釧五願頻¶
<pb:KR4j0076_WYG_022-15b>¶
相見香車再到迴心院¶
　　　又¶
芍藥仍開花歩障小閣春愁一晌潜入葡萄帳床頭私¶
致聲無恙　歳歳青陵臺畔望人在蘼蕪曲巷再到添¶
惆悵夕陽芳草閒相向¶
　　　又¶
畢竟書生眞薄命還是佳人薄倖待把山盟訂海棠单¶
受梅花聘　辛苦相攜酬玉鏡漫把雙環投贈芳訊親¶
<pb:KR4j0076_WYG_022-16a>¶
教證近來小玉聞多病¶
　　　又¶
紫雪脂香光灔灔名繡紅絲作騐銀筯垂垂釅不堪回¶
首將伊念　楊栁章臺愁作塹心比蘭膏更焰應是前¶
生欠不平莫按神干劒¶
　　憶漢月¶
　　　答索厯¶
縱使百年膠漆三萬六千時日紅簫翠帳幾多懽又被¶
<pb:KR4j0076_WYG_022-16b>¶
閒愁攙越　休把春秋記看無數等閒風月今年寒食¶
又來過應恨鶯花恍惚¶
　　茶瓶兒¶
　　　小鬟茶話¶
水味中泠第一喚雙鬟㸃來新葉正蟹眼魚鍼初歇攙¶
入蘭花清色　小鬟怯擎杯澁銀瓶作汲阿郎到底相¶
如渴應罰作王郎水厄(南北史魏人謂南/人飲茶為水厄)¶
　　瑶池燕¶
<pb:KR4j0076_WYG_022-17a>¶
　　　開簾引燕¶
花絲清艶榆錢賤燕燕近來雙羽差健玉人見舊年紅¶
線犀簾揜　寫蓉箋提起重念無多件煩伊作箇鴻便¶
郎如靣回音若欠郎心變¶
　　思遠人¶
　　　本意和宋晏小山韻¶
雁字魚函渾未寄腸斷遼西客金鞭㣲響玉騮空閙聼¶
馬蹄得得　雨聲偏向芭蕉滴把淚珠和墨學寄畫崔¶
<pb:KR4j0076_WYG_022-17b>¶
徽添些紅暈怕黛朱無色¶
　　河傳(第一體/)¶
　　　小閣留香¶
一杯酹汝春色何癡藥欄深處海棠沉睡紫烟細雨和¶
夢將伊去　鳥啼偏攪香衾侣無情緒魂共春絲語栁¶
館鶯來作寓喚雙鬟莫與¶
　　醉花隂¶
　　　重九¶
<pb:KR4j0076_WYG_022-18a>¶
西風側側催衣䄂凉日猶長晝把酒賸茱萸休説重陽¶
瞞過愁時候　年年愁到還依舊人落登高後情願一¶
年中分半清明一様平消瘦¶
　　憶餘杭¶
　　　聼新聲垂淚¶
待把愁推愁未捨慣聼陽關渾不解揺揺薇帳夢春風¶
一餉畫屏東　綺魂飛度梁州裏何處凄冷忽提起鴛¶
尖怕記隴西腔珠䄂界殘妝¶
<pb:KR4j0076_WYG_022-18b>¶
　　雨中花(第一體/)¶
　　　答索花¶
二月春光未老枝上紅顔猶好薄命桃花斷腸棠蕋欲¶
寄疑卿惱　窗外落紅閒不掃留伴膽瓶人悄好向緑¶
雲邉簮殘置案香氣猶繚繞¶
　　上林春令¶
　　　晏起¶
輕煖輕寒春仲熨香風紅樓惹夢泥人繡被多情遮翠¶
<pb:KR4j0076_WYG_022-19a>¶
幙不教留空　金衣向午爭花閧暈斜紅膩雲緑重風¶
過日影那移問雙鬟曉寒何重(斜紅繞臉古粧也簡文/詩云分粧開淺靨繞臉)¶
　(傳斜/紅)¶
　　河傳(第六體/)¶
　　　春閨¶
繡幃深處夜深私語襯月銀雲洗花玉雨雨餘遥指青¶
虹美人虹　沉沉春夢和烟繞相思草留飼相思鳥重¶
簾垂下愽山自爇香魚美人魚¶
<pb:KR4j0076_WYG_022-19b>¶
　　河傳(第七體/)¶
　　　宫辭¶
新銜花史藥欄烟重花枝嬌倚戲抛紅豆打鶯兒笑指¶
犀奩占喜子　影入青銅紅窈窕爐烟繞望斷羊車悄¶
玉魚凉繡鴛藏宫装塵生金縷箱¶
　　紅窗睡¶
　　　䕶花燈¶
簡㸃紅缸繚繞香鳬翡翠裏不教花睡非雲非月非霞¶
<pb:KR4j0076_WYG_022-20a>¶
處花與燈俱醉　莫被東風容易祟只數㸃金枝緑萼¶
夜光相配銀泥雙䄂障蘭膏一㑹¶
　　雙調望江南¶
　　　病述¶
閒中惱花事恨寥寥狎客羣登青雀舫妖姬家住紫鵝¶
橋蕭寺獨無聊　閒中好蓬跣任逍遥識字屢呼君子¶
鶴佐觴猶伴美人蕉一醉任天高¶
　　芳草渡(第一體/)¶
<pb:KR4j0076_WYG_022-20b>¶
　　　偶見¶
朱靺鞨翠箜篌輕艶處十三樓徘徊雁柱自㣲搊香閣¶
内繡帳裏不曾愁　春如線人似燕恨煞東君作踐薫¶
寳鴨倚秦篝緑鬟膩紅潮淺越風流¶
　　鷓鴣天¶
　　　遊西曲¶
彩雲隨處任風飄蓬山不與海南遥紅㽔授枕皆雙粲¶
紫電投壺毎百驍　彈月磬奏雲韶天孫帝子盡來朝¶
<pb:KR4j0076_WYG_022-21a>¶
䄂中碧玉新封事願築銀河烏鵲橋¶
　　虞美人¶
　　　答索扇¶
玉奴立向風前倦自把新團扇上圖蛺蝶下鴛鴦但願¶
從今懐䄂鎮雙雙　宵來莫把流螢撲長羅紈輕薄權¶
教収拾避秦篝不道許多冷暖到紅樓¶
　　鵲橋仙(第一體/)¶
　　　客懐¶
<pb:KR4j0076_WYG_022-21b>¶
輕煖輕寒不晴不雨孤負韶光九十落花飛絮兩無情¶
仗千尺遊絲作合　塗抹東西飄零南北從此扁舟一¶
葉夢回始覺未歸人恨一㸃窺人明月¶
　　河傳(第十三體/)¶
　　　調粉餌餵金魚¶
初霽梅雨紫苔緑荇小山曲渚丹魚飢矣搓得粉香半¶
黍向清波付與　防池翠鳥輕沾羽雙鬟語種箇芭蕉¶
樹細數紅鱗小燕争泥墜處惹雙雙遁去¶
<pb:KR4j0076_WYG_022-22a>¶
　　河傳(第十四體/)¶
　　　夜聼擣衣聲¶
溶溶白月環環紫蜺紛紛翠雪萬斛臙脂瀉拚一色銀¶
河擣清砧聲續絶　金魚鎻斷一似繁筝急又似愁螀¶
噎戌管梅花癡龍渴鳯孤飛怨凉蟾星欲摘¶
　　七娘子¶
　　　寄訊¶
海棠嬌影垂楊線杜鵑啼怨流鶯囀情語題箋芳容題¶
<pb:KR4j0076_WYG_022-22b>¶
扇春風吹損芙蓉靣　唇珠懶上紅笙宴眉烟淡掩青¶
琴鈿楚楚堪憐僊僊堪怨迎風手執花枝顫¶
　中調¶
　　蝶戀花¶
　　　書相如傳後¶
相如不過書生耳爭似文君贏透竒男子却自琴心通¶
緑綺飄飄賦就凌雲氣　不是題橋雄蜀水財守王孫¶
埋沒文人矣薄倖茂陵生兩意白頭吟罷相如死¶
<pb:KR4j0076_WYG_022-23a>¶
　　攤破醜奴兒¶
　　　小語脂香襲¶
幽歡乆待蘭缸歛嬾繡鴛鴦嬾説鴛鴦舌唾酣紅淡海¶
棠知麽㣲怒也問檀郎　含嬌半晌纔私語輕度丁香¶
輕嚙丁香秘宻風情在畫廂知麽㣲笑也問檀郎¶
　　蘇幕遮(第二體/)¶
　　　丙戌過南曲作¶
沈真真蘇小小舊日知名今日餘多少花史新編誰氏¶
<pb:KR4j0076_WYG_022-23b>¶
了為問青衣可有迦陵鳥　閉門羮䕶門草碧瑣紅橋¶
未許何郞到流水無聲長自遶幾朶芙蓉獨耐秋霜老¶
　(迦陵鳥西方傳言之鳥閉門羮唐妓史鳯以/却下等客䕶門草出常山人過者則叱之)¶
　　　答索香¶
鵲爐温龍餅熱小盒緘來中有雙銀葉慢火應將心字¶
炙化作鴛鴦烟裏隨風結　向花隂燈影滅再解羅巾¶
猶剩沉檀屑荀令薫香香未徹寄語紅樓莫放餘烟歇¶
　　青杏兒¶
<pb:KR4j0076_WYG_022-24a>¶
　　　咏繡¶
小閣颺㣲颸繡床畔滌爪來遲砑綾光照薔薇架纔翻¶
舊譜重臨新様又劈鮮絲　無語正凝思雙菡萏何事¶
連枝關情曲曲盤金縷偷窺半面慵擡纎手斜露雙綦¶
　　青玉案¶
　　　答索鏡¶
紫珍隨月清波滿應與嫦娥為伴樂昌何事常分半紅¶
潮一派黛山兩㸃人在瀟湘畔　翻看底下鴛鴦欵雙¶
<pb:KR4j0076_WYG_022-24b>¶
鵲鑄戧將金滿珍重繡囊絲紐短蕭郎照後韋娘藏起¶
長貯香奩暖¶
　　三奠子¶
　　　偶憶¶
憶玉蘭花下初見芳蹤眉欲語意纔通衣香清更馥膚¶
彩瘦偏豐人悄悄雨濛濛正相逄　熒熒面的窈窈趺¶
弓蛾黛蹙臉朱融柔鄉多懊惱佳㑹易怔忪長記取裙¶
上淚石榴紅¶
<pb:KR4j0076_WYG_022-25a>¶
　　千秋歳¶
　　　和初子逐妾詞¶
花檀方拍花淚頻頻滴紫釵賣烏絲裂玉環悲蜀道銅¶
雀欺孫䇿東風逆二喬應作漳臺客　三秋如一日九¶
曲迴腸結空自把韶華擲本非司馬竊難對虞侯説凄¶
凉夜舉杯自懴當頭月¶
　　　又¶
欷歔無計權且相迴避只一念應牢記栁眉休更蹙荑¶
<pb:KR4j0076_WYG_022-25b>¶
手應還膩堪悲是金尊難下平原醴　憶昔多驚悸歡¶
㑹非容易難忘却當初意原慙金谷主空學廬江吏伊¶
去後淚痕又把紅綃寄¶
　　西施(第二體/)¶
　　　為阮亭賦余氏女子繡浣紗圖(阮亭原唱/浣溪紗)¶
靈芸十五鬢如鴉鍼絶寫西家捧心眉矉處粉靣映溪¶
花試問苧蘿石畔無雙艶何事浣春紗　梧宫葉落珠¶
簾下猶聞神女堪誇誰信道五湖烟水泛輕槎待想玉¶
<pb:KR4j0076_WYG_022-26a>¶
床醉倚嬌無力閣繡暈明霞(阮亭原詞針神十五鬢堆/鴉越兵入呉見夷光在宫)¶
　(樹下疑為神/女見越絶書)¶
　　隔簾聼¶
　　　立夏日雨¶
何事欺花賺栁恨煞春難住幾層烟霧空濛處恰盼到¶
昏黄瀟瀟神雨纔做暖又輕寒夢中九十還重數　黄¶
蜂紫蝶浪向荼䕷舞春歸百計尋春補織盡氷絲斷腸¶
千縷渾無語道春這真回去(神雨出/尸子)¶
<pb:KR4j0076_WYG_022-26b>¶
　　祝英臺近¶
　　　旅懐用商文毅韻¶
樹森森波淼淼回首京華路無限離情䟎數聲鳴櫓遥¶
看一片黄雲兩行緑樹遮斷却故鄉來處　無情緒誰¶
念寥落天涯杯酒和風雨夢去愁來消息渾無據便教¶
兩字平安三千里外怎博得夜深私語¶
　　山亭栁¶
　　　咏隋堤新栁¶
<pb:KR4j0076_WYG_022-27a>¶
紋瀫㣲流正萬縷初柔垂綺苑映妝樓此日藏烏多少¶
他時繫馬遲留漸漸緑深黄淺一帶烟浮　花花絮絮¶
雷塘路風風雨雨到邗溝初學舞慣含愁遠恨能傳玉¶
笛輕寒乍到紅篝最是長條牽惹人在蘭舟¶
　　紅林檎近¶
　　　為錢山銘題琴瑟圖小影¶
散髪伊誰氏琴心秋水間雁柱颯然動錦瑟暗相憐鼓¶
罷湘靈妙曲一絃一柱華年博山香裊㣲烟義甲動春¶
<pb:KR4j0076_WYG_022-27b>¶
纎　撫操衆山響箕踞對嬋娟白頭緑綺明璫長䄂翩¶
&KR1473;便風前相倚花前對整無語能將心事傳¶
　　踏青游¶
　　　本意用蘇子瞻贈妓崔廿四韻¶
約伴尋春何處玉鈎斜畔暗數道畫橋廿四向芳郊酒¶
帘畔聼流水歌聲美纔過橋頭十五小蘇家鈿筝斜倚¶
　花雨霏㣲紛紛海棠園裏喚流鶯欲留無計待滿泛¶
銀船腸斷鴛鴦被鮫綃拭殘淚長記酒頭茶尾(張喬詩/城鎖東)¶
<pb:KR4j0076_WYG_022-28a>¶
　(風十五橋唐人有咏小蘇家/詩張泌詩鈿箏斜倚畫屏曲)¶
　　最高樓¶
　　　丁亥答文友楚中寄詞¶
離愁處碧樹正蒼茫伊人又一方君譜茶經攜瓦罀我¶
修花史坐琴牀玳樓中金彈處可能忘　他生撇不下¶
鴛池被今生䟎不上鮫盤淚楊柳下泛歸航借得世情¶
消酒甕拾將竒字襯詩囊喚風姨招月姊伴雲窗¶
　　滿路花¶
<pb:KR4j0076_WYG_022-28b>¶
　　　偶賦用弇州春遊韻¶
巫雲駐影紅湘水留痕緑好腰偏綽約輕紈束横波一¶
㸃占斷千行玉繡簾纔半揭那許消魂烟朝月夕偷宿¶
　相逄瞥眼便是相看熟避人歸僻徑青蛾蹙金蟬小¶
整風動驚銀竹重到迴廊曲細暈紅潮恰如初醉醽醁¶
　　蕙蘭芳引¶
　　　咏宋團扇畫松石和文友韻¶
團扇流連鏤滿月影娥池小費尺素裁來襟䄂好風偏¶
<pb:KR4j0076_WYG_022-29a>¶
杳皴石枯松研罨畫上林承詔想胭脂脱盡宜對昭陽¶
人悄　呉帶當風曹衣出水寫生空表只禁本生綃淡¶
墨寒烟圍繞莫教持比黄筌花鳥想䄂來頻向荷凉輕¶
舀¶
　　簇水¶
　　　問侍兒月上花稍幾許¶
從此閨中便應添箇司更婢海棠低亞爭忍看寸隂兒¶
戲昨夜蓉箋傳語刻在心頭記應并着侍兒經意　月¶
<pb:KR4j0076_WYG_022-29b>¶
上矣又聼得城頭畫角莫併入三更未花神證據乞致¶
與姮娥意鑒我小窗歡約莫便糊塗裏郎來也應放姮¶
娥避¶
　　玉人歌¶
　　　春暮¶
春欲去看窗外櫻桃離離滿樹濕烟生碧澹蕩飄紅雨¶
閙花百舌花無語待喚春隂住最難拚千丈遊絲一簾¶
飛絮　暗把韶光數恨陣陣東風将春壓暮長下蝦鬚¶
<pb:KR4j0076_WYG_022-30a>¶
留取最深處蝶爭鬚葉蜂争蕋總被多情誤趂榆錢買¶
斷送春歸路¶
　　魚遊春水¶
　　　感憶¶
十五盈盈小投鈿盒心烟繚繞流連辛苦不道佳期竟¶
杳蘼蕪巷裏人何在荳蔻花中春已老淚落天涯斷腸¶
多少　極目年年芳草聞繡閣玉蛾不掃何事尺素傳¶
來征鴻悄悄側側輕寒白日過濛濛細雨黄昏早酒醒¶
<pb:KR4j0076_WYG_022-30b>¶
更䦨數聲啼鳥¶
　　宣清¶
　　　春盡日偶效栁屯田體¶
冉冉今何日剩東風栁外吹來簾縫憶清明倚盡簫聲¶
恨黄昏選殘香夢迷却來時斷伊歸路不教輕送情旖¶
旎影朦朧㸃㸃落紅心動　燕子銜將鳩兒喚却漸愽¶
濃隂重看架外薔薇恁偏嬌横玉人暗中低誦留得紅¶
顔便春歸惜他何用(古詩玉簫倚聲/譜寳枕選夢圖)¶
<pb:KR4j0076_WYG_022-31a>¶
　　絳都春(第一體/)¶
　　　咏蒲萄¶
離離瑩綴見粉淡欲勻紅輕疑墜緑葉重隂引蔓分枝¶
恰璇帳綃宫鮫女垂珠淚正是藥欄烟霽纔提絲籠頻¶
搴素手半揎羅袂　雙穗紺霜瓊露向白玉盤中紅羅¶
䄂裏文園消渴冷甘乍解金莖味醒來何似凉州醉留¶
供繡佛幢前素珠百琲(籠上聲供去聲琲音珮蒲萄一/名草龍珠帳李白詩紅羅䄂裏)¶
　(分明見白玉/盤中看却無)¶
<pb:KR4j0076_WYG_022-31b>¶
　¶
　¶
　¶
　¶
　¶
　¶
　¶
　十五家詞巻二十二¶
