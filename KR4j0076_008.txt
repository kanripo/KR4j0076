# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.393395
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷八
<pb:KR4j0076_WYG_008-1a>¶
欽定四庫全書¶
　十五家詞巻八　　　　　　　休寧孫黙編¶
　　曹爾堪南溪詞上¶
　小令¶
　　搗練子¶
　　　乙亥冬暮曉行¶
風欲静凍交加冰嚙霜痕閣岸斜流水無聲波不起冷¶
烟微月寫輕霞¶
<pb:KR4j0076_WYG_008-1b>¶
　　　春思¶
人正倦晝偏長夢醒微聞繡閣香花徑尋芳誰是伴金¶
衣公子雪衣孃¶
　　　廬州廣華寺旅懐(甲辰/)¶
江北路廨東頭白帢青騾絆客愁梧雨滴殘蛩語咽他¶
鄉明日是中秋¶
　　望江南¶
　　　題疑舫¶
<pb:KR4j0076_WYG_008-2a>¶
真曠遠空碧捲簾收為道岸髙知是屋如逢水漲便疑¶
舟身世可沈浮¶
　　　戊寅初夏¶
初夏好門外嫩凉吹筍㸃斑痕抽玳瑁水添綠暈漲玻¶
璃新結竹邊籬¶
　　　紀游(五首/)¶
金陵好艷集記前朝桃葉清尊銀甲閙雨花都講柘衫¶
嬌春在朩蘭橈¶
<pb:KR4j0076_WYG_008-2b>¶
　　　二¶
蕪城好魄動舞衫中翠黛波心商舶曉紅燈店口市橋¶
風小杜醉樓東¶
　　　三¶
西湖好鎮日冶游天青雀暮還菱作鏡紫騮春競栁飛¶
綿鶯語畫簾前¶
　　　四¶
山塘好匙雪虎丘茶近水雕梁頻坐燕䕶晴油幙巧分¶
<pb:KR4j0076_WYG_008-3a>¶
花滌器麗人家¶
　　　五¶
蘭亭好簫鼓越中行石馬古苔南鎮廟卧龍新栁夏王¶
城流水十分清¶
　　憶王孫¶
　　　無題¶
侍兒新沐避芳叢整理簪花笑語工為愛新晴垂栁濃¶
掛簾櫳風攪山茶滿地紅¶
<pb:KR4j0076_WYG_008-3b>¶
　　如夢令¶
　　　江村¶
芳蕨桃花江渚管領漁簔歸去唱起竹枝詞獨自輕移¶
柔櫓深處深處添得半篙春雨¶
　　　初寒卽事¶
溪畔蘋花開小牆角低垂紅棗深夜巻西風床下莎雞¶
來早傾倒傾倒秋社新醅正好¶
　　長相思¶
<pb:KR4j0076_WYG_008-4a>¶
　　　寄跡荒塢一月感而有作¶
溪邊蘆水邊梧我唱新詩興未孤錦囊隨小奴　樽常¶
枯偈常逋舊識僧徒和酒徒年來多半疎¶
　　　荻溪農家¶
朝來晴晩來晴罩屋桑隂分外清短簷鳩婦聲　雲須¶
耕雨須耕新織簔衣掩骭輕竹枝歌太平¶
　　　有懐¶
寒潮生暮潮平綠栁朱欄繡户明有人花下行　晨調¶
<pb:KR4j0076_WYG_008-4b>¶
笙夜調箏博得風流隊裏名惟留年少情¶
　　相見懽¶
　　　春曉¶
早春數徧庭梅雪中開果是深深院宇印莓苔　無箇¶
事牽愁思儘悠哉百舌驚人不管枕邊催¶
　　　江村¶
水痕新漲苔磯杏花飛江岸蒲牙如箭鮆魚肥　蠅頭¶
利爭無巳昨原非只有子規明白喚人歸¶
<pb:KR4j0076_WYG_008-5a>¶
　　生查子¶
　　　和澹心¶
花開别後枝草滿來時路白藕五更風紅豆三更雨¶
歌喉月互沈舞影雲同去留只為人留住肯隨君住¶
　　　别思¶
栁枝離别多杜牧風流在薄倖不成憐休挽荷花戴¶
燈前印口脂鏡裏留睂黛愁緒問如何雨滴蕉心碎¶
　　昭君怨¶
<pb:KR4j0076_WYG_008-5b>¶
　　　已卯二月周斯羽兄弟招集舟中觀演家劇魏¶
　　　子一于雨中為予圖扇因調小詞題其上¶
日暮畫船微雨圖取春隂縷縷烟氣散江湄栁痕垂¶
一筆遠村如抹望去胭脂欲潑屋角有桃花是誰家¶
　　女冠子¶
　　　秋日述懐¶
淡烟濃水正值江南秋美力田嘉小巷晴收秫山厨晚¶
煮瓜　鵞黄家醖酒猩赤手栽花一雨重陽近覺寒些¶
<pb:KR4j0076_WYG_008-6a>¶
　　　山房寒思¶
呉船來往愛聽畫眉停槳冷紅飛石醜猶稱丈花嬌却¶
字妃　佇看千藥綻空憶四腮肥松䑕簷前落已忘機¶
　　㸃絳唇¶
　　　丙子夏日村墅¶
長晝方炎畫梁歸喘尋泥燕桔橰聲斷露稻幽香遍¶
倚樹當風欲比閒雲倦蘋花院小池波淺綠上窗紗半¶
　　　江村¶
<pb:KR4j0076_WYG_008-6b>¶
苦是春隂桃花半落江村暮垂楊千樹縹緲漁船渡¶
青滿田疇難認牛羊路溪邊歩野鷗飛去只愛無人處¶
　　　感舊¶
記得黄昏睂稍微見紅潮印夜深低問釀作分離恨¶
翻悔當初合了鴛鴦枕嗟孤另欲通佳訊人遠天涯近¶
(作音/做)¶
　　　遣夏柬除菴¶
蓮褪紅衣迴塘雨盖藏鸂鶒栁絲嫌直故倩鶯來織¶
<pb:KR4j0076_WYG_008-7a>¶
蒲㦸青稠㸃綴清溪色方池黑細魚吞墨道士鵞難得¶
　　　沛上懐古¶
禾黍風清亂山髙下供憑弔龍吟虎嘯絳灌由屠釣¶
轉眼興亡陵闕餘殘燒誰能料漢家遺廟明月依然照¶
　　　陸舫春思¶
沙暖蒲香鳯池漲綠晴波皺搓黄御栁三月春方透¶
小徑閒吟碧蘚生鴛甃消晴晝雨絲拖逗似補梨花痩¶
　　　秋暮旅懐柬翼蒼¶
<pb:KR4j0076_WYG_008-7b>¶
衰草重岡雁燈吹滅諸陵火誰家菊朶開近扶風左¶
無限悲秋難覓江淮柁耽枯坐閒門深鎖紅葉堆中我¶
　　　旅曉柬漢思¶
幔巻同雲平皋朩介霜威肅栁條吹秃猶映晴淮綠¶
道徳微言為目寧為腹堪三復他年空谷活火煨黄獨¶
　　浣溪紗¶
　　　曉起¶
樂事貧家竟不貪疎風斜雨過城南單紗消受嫩涼甘¶
<pb:KR4j0076_WYG_008-8a>¶
　宿硯頻催童子滌好花頒與侍兒簪暗將私語賭宜¶
男¶
　　　秋日園居(二調/)¶
謝客微軀不願勞病餘覺減酒狂豪花間行礙接䍦髙¶
　箇箇蔓牽黄荔子垂垂架掛紫蒲萄曉盛芳露和蘭¶
膏¶
消夏如忘伏日髙藤床一枕暑能逃起呼童子候茶濤¶
　書有蠧巢思曝巻箋遺蠅墨阻揮毫編來團扇鶴遺¶
<pb:KR4j0076_WYG_008-8b>¶
毛¶
　　　春詞¶
荔子紅綾窄稱身輕籠淡墨舞衫新囘眸檢㸃着芳塵¶
　黄雀夜飛歸玉輦紫騮日暖閙朱輪青樓梳掠惹游¶
人¶
　　　夏詞¶
八尺龍鬚一尺綃初離涼枕印紅潮自然香膩洗難消¶
　玳瑁簾垂留紫燕珊瑚架倒戯金猫藕絲香裏送鸞¶
<pb:KR4j0076_WYG_008-9a>¶
簫¶
　　　秋詞¶
玉盌低斟酒力微風前團扇未停揮砧敲紅淚落征衣¶
　愁見月高褰繡箔起乗人静弄金徽鴛鴦幔冷一螢¶
飛¶
　　　冬詞¶
翠被難温夜似年珠簾輕捲霧如烟寒鴉啼到畫梁邊¶
　鸚䳇怯風攅綠羽金猊貯火熨紅氊秦箏凍斷十三¶
<pb:KR4j0076_WYG_008-9b>¶
絃¶
　　　過靈塔菴¶
棘刺杉針墓外田鴨頭勻綠㵼堂前山僧擁衲只髙眠¶
　粉堞影深垂栁畔石橋路仄野鳬邊斜陽踏破草芊¶
芊¶
　　　出郭¶
緑徧汀蒲淺浪交波揺新栁散晴郊幽人攜屐叩蓬茅¶
　蛙駭早雷開蟄户鵲占太嵗啓春巢歸來斜日過花¶
<pb:KR4j0076_WYG_008-10a>¶
梢¶
　　　閨情¶
朱檻移燈拾翠鈿碧紗窗裏簟紋圓薄寒微覺枕痕邊¶
　鸂鶒帳開調鳯髓鷓鴣曲就撥鵾絃銀箏撩我不曾¶
眠¶
　　　燕邸清明¶
宫栁迎風翦綠齊隗臺春壓杏花低誰家小襪印香泥¶
　玉勒連錢盤輦路毳裘油壁駐金堤舊陵芳草杜鵑¶
<pb:KR4j0076_WYG_008-10b>¶
啼¶
　　　感秋¶
霜急清砧禁樹紅晝垂銀蒜雨濛濛洞簫吹倚畫樓空¶
　丹鳯城髙烏呌月白龍堆冷馬嘶風邊愁都在暮笳¶
中¶
　　　邯鄲道中¶
趙國寒烟繞鹿車曉星晴掛栁梢斜叢臺何處問繁華¶
　公子毬場爭蹴踘佳人繡閣鬬琵琶祗餘秋草没黄¶
<pb:KR4j0076_WYG_008-11a>¶
沙¶
　　　晩秋漫興¶
曉露生妍黑丑花亂蟲鳴軋朩棉斜棠梨霜葉赤如砂¶
　真似客歸遺燕壘儘容人占是鷗沙柴門中有故侯¶
家¶
　　菩薩蠻¶
　　　有贈¶
夜闌香汗羅衫薄涼生枕簟人兒覺欲去且遲遲流連¶
<pb:KR4j0076_WYG_008-11b>¶
三伏時　妾家何處住白廟西原路鄉漫說温柔此鄉¶
應可遊¶
　　卜筭子¶
　　　憶夢¶
愁劇暫成眠有夢輕如絮醒後猶期㑹面難何况天涯¶
路　相見不禁歡醒却無尋處但願年年在夢中一世¶
和郎住¶
　　醜奴兒令¶
<pb:KR4j0076_WYG_008-12a>¶
　　　曉粧¶
曉風吹破流蘇暖花滿香奩蝶滿湘簾拾起殘紅玉笋¶
尖　未梳蟬鬢如雲壓膏沐微沾宫粉輕拈十様新睂¶
懶去添¶
　　　閨思¶
逺山染黛簾初巻新月微籠薄霧輕籠只許巫山入夢¶
中　曉粧惆悵無人見杏様衫紅茜様鞋紅半臂殷勤¶
䕶守宫¶
<pb:KR4j0076_WYG_008-12b>¶
　　　惜别¶
多情一向真癡絶范蠡湖邊西子湖邊兩地相逢再世¶
縁　别時杯酒澆何處夜合花前芍藥花前獨自悲歡¶
若箇憐(芍藥花一/名將離)¶
　　減字朩蘭花¶
　　　夏日雜咏¶
幽蘭欲吐移進闌干看愈嫵散髮當風上有千尋綠䕃¶
濃　納涼池閣林影波中魚戯樂芳餌剛垂一尺黄魚¶
<pb:KR4j0076_WYG_008-13a>¶
上釣絲¶
　　　初夏放舟郭外¶
垂垂紫楝四月江心頻㸃燕亭舘誰家夭棘抽條出屋¶
斜　輕舠不穏移向伍塘風力𦂳晴日將西黄犢江村¶
水一犁¶
　　　春暮¶
晚飄紅雨吹亂薔薇啼杜宇綠樹新隂中有青樓惜别¶
心　湘簾半落細聽呢喃催繡箔心事誰傳傳語鸚哥¶
<pb:KR4j0076_WYG_008-13b>¶
當錦箋¶
　　　清和晝涼釀隂不雨小詞志憶(二調/)¶
籜龍抽綠兩部笙簧池上續猩染薔薇雪壓酴醿蝶亂¶
飛　半牀絃管櫻筍風光過小滿最憶清娯釣具茶鎗¶
寄五湖¶
隂晴堪畫修竹清風隣可借紅藥初開青雀油幢載酒¶
來　舊游如夢栁絮黏泥飛不動好語花卿何滿休彈¶
第一聲¶
<pb:KR4j0076_WYG_008-14a>¶
　　謁金門¶
　　　寫别¶
多情種别後淚痕潮湧綺户海棠春雨重芳心愁自捧¶
　花也和人爭寵腸斷錦衾孤擁小字紅箋誰與送相¶
思看筆冡¶
　　好事近¶
　　　送客北遊¶
斯世少英雄應笑成名䜿子衰草夕陽彌望弔金元遺¶
<pb:KR4j0076_WYG_008-14b>¶
壘　霜橋孤月照空囊枯樹亂鴉起旅館蕪菁低照讀¶
數行殘史¶
　　　夷門書屋(在虎丘鐡花菴/)¶
舴艋汎溪花流水一灣堪泊古朩撐雲溜雨似垂髯猿¶
玃　山中日静巳忘年展巻代行樂短簿祠前歸去見¶
紫薇開落¶
　　憶秦娥¶
　　　戱和¶
<pb:KR4j0076_WYG_008-15a>¶
垂珠幕羅裙怕引狂風惡狂風惡畫樓深處是誰輕薄¶
　帳兒偎倚星兒落莫驚犬吠金鈴索金鈴索饒他夜¶
静有人知覺¶
　　　冬感¶
殘霞没隃糜凍黑西風突西風突怪鴟悲嘯一天霜月¶
　銜杯慷慨冠衝髪古今人物都消歇都消歇隂房鬼¶
火戰場枯骨¶
　　　傷逝¶
<pb:KR4j0076_WYG_008-15b>¶
東君惡好花未足風先落風先落啼猿兩岸峽雲飄泊¶
　問天搔首天疑錯無端玉樹塵埋却塵埋却諸公皆¶
在斯人不作¶
　　清平樂¶
　　　閨詞¶
睂痕頻皺不似東風舊欺盡孤眠寒更透生得腰肢原¶
痩　梨花静掩長門尋常過幾黄昏魂向當初銷盡如¶
何又說銷魂¶
<pb:KR4j0076_WYG_008-16a>¶
　　　隔船却寄為澹心賦和韻¶
輕衫雪皎穏稱身材小隔水秋波頻送巧勾引相思難¶
了　栁枝挿入楊枝故人青眼修睂對面盈盈不語渾¶
疑暗憶當時¶
　　　答澹心¶
故人何處居傍要離墓滕六翦花濃似絮練鵲巧穿林¶
去　翩翩鶴氅羊裘羨伊才子風流試種疎梅繞屋暮¶
年端傲封侯¶
<pb:KR4j0076_WYG_008-16b>¶
　　甘草子¶
　　　春情¶
春暮曉霧空濛認做絲絲雨侍女醒扶頭釵墜驚鸚鵡¶
　百尺遊絲輕舉空罥住梨花難吐喚起朝朝枕邊語¶
恨多情如許¶
　　阮郎歸¶
　　　寒村漫興¶
澗流傳響聚沙紅海雲城角濃征途肅肅繞寒風霜花¶
<pb:KR4j0076_WYG_008-17a>¶
催曉鴻　枌樹底荻花東遠村詩畫中虎頭老手輞川¶
翁知他同不同¶
　　錦堂春¶
　　　清涼寺掃葉上人山樓¶
如練澄江東瀉春鋤舞雪䝉茸倚樓遥見迎潮燕飛趁¶
片帆風　楚蜀烟波不斷齊梁佳麗都空山僧不識興¶
亡感閒數落花紅¶
　　朝中措¶
<pb:KR4j0076_WYG_008-17b>¶
　　　龍潭驛懐舊¶
驚濤吹簸老龍憨暮雨且停驂紅樹斜分建業青山多¶
在江南　逺檣排漢亂帆擊汰百尺空潭一曲渭城歌¶
罷酒樓誰是何戡¶
　　　東干小憩¶
平沙水漫暮潮通亞竹野桃紅燕子國中佳日白鷗社¶
裏東風　干將故里避喧剷跡斗酒過從錯字休教鐡¶
鑄來尋三泖漁翁¶
<pb:KR4j0076_WYG_008-18a>¶
　　山花子¶
　　　秋晩¶
黄蝶尋花褪薄衣槐隂吹老漏斜暉紅棗掛枝秋已熟¶
打應稀　不斷雁聲和月呌重驚鴉宿帶霜飛田有香¶
秔園有菊幾時歸¶
　　栁梢青¶
　　　春閨¶
昨日清明桃花紅浪做出多情帶恨粘愁無端惹住一¶
<pb:KR4j0076_WYG_008-18b>¶
㸃春餳　東風難雨難晴看又過殘花亂鶯酒畔闗心¶
燈前偷淚撩亂銀筝¶
　　西江月¶
　　　題懸真子浮家泛宅圗和韻¶
有客漁焉終老惟君賜者為家釣竿茶竈隔船紗攜去¶
隨潮上下　水口紅桃流散山前白鷺飛斜風波惡處¶
舞神鴉笑捲青簔歸罷¶
　　　歸真¶
<pb:KR4j0076_WYG_008-19a>¶
一枕微侵雲鬢三更方卸鞋弓解衣瞥見舞裙紅何事¶
挑燈相送　㑹逐曉雲俱散魂隨春絮常通鴛鴦睡醒¶
畫樓空枉做人間癡夢¶
　　　和壁間韻¶
白日難教東下清淮肯使西流春風吹罷又驚秋早嘆¶
朱顔非舊　烏巷家家王謝黄初字字徐劉荒榛鬼火¶
北邙頭誰是諸公之後¶
　　　景陽樓¶
<pb:KR4j0076_WYG_008-19b>¶
絲管競調玉樹氍毺暗墜金鈿酒酣狎客劈紅箋受用¶
佳人捧硯　盡道無愁天子還疑有劫神仙景陽鐘罷¶
最堪憐井上胭脂零亂¶
　　　隋苑¶
别殿珠簾夜月長堤御栁春風繁華三十六離宫鈿合¶
同心誰送　龍舸方遊汴水狼烟旋報京東錦衾纔與¶
夢兒同轉眼迷樓是夢¶
　　　詠懐¶
<pb:KR4j0076_WYG_008-20a>¶
槖筆乆陪南苑含香近侍西清春風淡沲夢江城賀監¶
湖光似鏡　白髪衰年易過黄金大藥難成病坊早已¶
屬先生誰道文園渇更¶
　　少年遊¶
　　　柬友¶
故園春到弄芳菲人静落紅稀栁岸漁汀風來水面鸂¶
鶒一雙飛　泖東丙舍宵聞鶴瀟灑芰荷衣鱸膾烘鹽¶
蓴羮襍豉何負季鷹歸¶
<pb:KR4j0076_WYG_008-20b>¶
　　醉花陰¶
　　　春景¶
烘桃熨桞春方縱紅雨花梢重風日近清明幾片榆錢¶
都筭鶯兒俸　冷烟堆徑和誰共苔補閒堦空杜宇莫¶
頻啼不喚人歸只喚三更夢¶
　　南歌子¶
　　　西湖夜汎¶
鏡展嬌如雪衫輕怯受風薄陰偏覺鬢絲濃獨喜清秋¶
<pb:KR4j0076_WYG_008-21a>¶
無暑畫船空　頻勸杯中綠微添酒後紅銀筝一曲手¶
玲瓏見有檀痕低搯印酥胸¶
　　雙調望江南¶
　　　秋暮¶
秋欲暮江水盡生涼鷗浴似添濤外雪林疎微映菊前¶
黄村屋日恒長　初刈穫秔秫半登塲籪起肥螯宜買¶
醉甕傾新酒逺聞香一笑舉杯觴¶
　　浪淘沙¶
<pb:KR4j0076_WYG_008-21b>¶
　　　戊寅十二月二日過智月禪院時冬燠紅梅盛¶
　　　開¶
喚渡近衡門信步南村薄綿今日覺微温梅染胭脂先¶
破臘伴佛黄昏　冷淡許誰論菜甲篁孫逢僧閒話半¶
無根斜日一簾當戸捲曝取朝暾¶
　　　上巳¶
送煖曉來風春信微通滿城芳草暮愁中寒食纔過宫¶
桞暗烟樹朦朧　杜曲踏芳叢有箇人同盤龍繡領御¶
<pb:KR4j0076_WYG_008-22a>¶
溝東日落河橋歸路晩嘶斷花驄¶
　　　甲辰寒夜遇同館周文夏侍御于虎丘歩月¶
松影繞迴塘小閣焚香可中亭外月如霜劍氣渾疑衝¶
静夜一片寒光　落葉打虛廊僧夢方長排空呌雁也¶
成行容我五湖隨范蠡烟雨鳴榔¶
　　鷓鴣天¶
　　　送客之金陵¶
羅綺香殘舊院空石城橋畔掛晴虹柔情常在琴心裏¶
<pb:KR4j0076_WYG_008-22b>¶
别意難消燭淚中　江水白落花紅小樓山色六朝同¶
莫愁家近頻來往蘭槳輕隨燕子風¶
　　　野塘即事¶
蟹舎鷄棲共一椽千竿修竹弄晴烟鳥聲都在征鼙外¶
兵氣猶纒大角邊　書案浄襍花妍種魚栽藕野塘偏¶
木香吹雪人閒坐讀罷莊生駢拇篇¶
　　　新秋¶
蟾影新鈎破碧天嫩涼池館日如年三分鶯舌紅蕉上¶
<pb:KR4j0076_WYG_008-23a>¶
萬顆鮫珠白藕邊　愁夢斷薄情牽鴛鴦債已了前縁¶
一聲蟋蟀梧桐雨冰簟風清穏晝眠¶
　　　午日京邸感懐¶
太液菖蒲汎酒時賜衣唯有近臣知銀盤郁李登公讌¶
丹砌戎葵映屈巵　傾鑿落和參差楚江風咽大招辭¶
攀髯未解烏號痛續命虛傳五色絲¶
　　　秋邸(二調/)¶
草綠閒庭曉露清棗紅簷角媚秋晴鸚哥簾底頻頻喚¶
<pb:KR4j0076_WYG_008-23b>¶
鴉舅階前細細生　銅箭静石床平游仙不與換公卿¶
椶鞵篛笠蛇條杖好向緱山頂上行¶
牆缺城西望翠微東隣槐栁是耶非簷條新接龍鬚老¶
園甲纔抽馬齒肥　花正好露方稀揉藍挼紫劇芳菲¶
秋蟲巧變黄蝴蝶也學鶼鶼一様飛¶
　　　雪意¶
漠漠重雲足四垂紙窗風静覺輕吹水仙怕凍先遮箔¶
田芋思煨待舉巵　前有句好吟詩安排險韻寫瓊枝¶
<pb:KR4j0076_WYG_008-24a>¶
呼童急往前村去趁此泥乾認酒旗¶
　　　冬日小集¶
赤葉樓頭好醉看高歌一曲笑彈冠剖香橘柚呉姬手¶
撮細蒲萄燕市盤　紅袖側易為歡多情莫厭酒杯殘¶
惟耽杜牧風流句不㸃明犀也辟寒¶
　　　重陽¶
節届重陽覺薄涼閉門消得一杯漿繞籬菊賤先開紫¶
食稻螯肥漸有黄　城角下小亭荒芟夷秋草受秋暘¶
<pb:KR4j0076_WYG_008-24b>¶
登髙不用茱茰袋自有奚奴舊錦囊¶
　　虞美人¶
　　　村居¶
綠楊青草春生處疑有髙人住芒鞋不惜破蒼苔為看¶
彈棊日日倩笻來　依稀避世桃源僻城市何曾識茅¶
廬也有客為隣剛是半移耕叟半漁人¶
　　　新秋(鳯仙一名女兒花/)¶
粉牆雨溼生青草乳燕秋重老鴨爐灰冷篆烟微愁見¶
<pb:KR4j0076_WYG_008-25a>¶
碧紗如水亂螢飛　暮蟬不住吟疎栁閒放彈箏手空¶
階風裊一枝斜偏是女兒花對斷腸花¶
　　　有贈¶
輕衫窄袖身材小影向銀燈好珠歌勸飲度清圓無奈¶
尊前侍立暗生憐　牡丹亭榭花如繡巧對紅兒痩初¶
開豆蔻尚含春轉是五更風雨㑹愁人¶
　　　歸興寄郁光伯廷尉周質菴侍御¶
草堂修竹猶無恙綠浄溪痕漲春來小雨課耰鋤閒向¶
<pb:KR4j0076_WYG_008-25b>¶
梅花香裏讀殘書　隣家芳榭餘烟草紅藥階如掃¶
君恩肯許逐臣歸昨夜夢中先到舊漁磯¶
　　　酬澹心見贈¶
紙窗毳衲烏皮几石氣涼于水牆東避世慣尋僧攜得¶
一枝笻杖過金陵　江潭衰栁黏霜薄遥歎宫槐落風¶
波惡處度年華憑着鐡船湖海作生涯¶
　　朩蘭花令¶
　　　秋憶¶
<pb:KR4j0076_WYG_008-26a>¶
朩𤓰香徧鍾山道桂子倩人斜挿帽歌揺朱雀桁前花¶
酒濺烏衣堂下草　十年浪跡浮雲杳畫檻生烟無客¶
到沙家零落冦家貧若箇琵琶傳賀老¶
　　　送客南還¶
輕裝破浪衝天塹醉裏呉鈎看不厭催人兩鬢是雙丸¶
伴汝孤帆惟一劒　五湖烟景從今占欸乃蓮歌㳺女¶
艷縱令珠履曵侯門只抵黄梁眠客店¶
　　　已亥中秋京邸懐舊(戊戌中秋客維揚/次六一居士韻)¶
<pb:KR4j0076_WYG_008-26b>¶
平山堂外青螺濶廿四橋邊流水咽無端擊筑動悲歌¶
俠骨難教脂粉抹　銜杯仰視浮雲滑揺筆堪追秋興¶
八蕪城烟景不勝愁舞帳牽蘿空夜月¶
　　　秋暮旅懐(再用前韻/)¶
馬蹄踏徧平沙濶别院時聞笙管咽霜前白雁巳南飛¶
潑墨愁看鴉陣抹　紅槽滴酒真珠滑炊熟黄梁尋衛¶
八風吹殘栁碧星稀門外轆轤鳴曉月¶
　　　金魚池(三用前韻/)¶
<pb:KR4j0076_WYG_008-27a>¶
虬松碧瓦雲邊濶堤上鳴泉流且咽胭脂兩靨鬭新妝¶
獺髓尤憐睂際抹　臨池綺席壺觴滑公子遨遊溝丈¶
八琵琶少婦閙紅樓箇箇酥胸斜抱月¶
　　　寄松之(四用前韻/)¶
囘頭呉楚風烟濶離思渾如枯澗咽東華撲面軟塵多¶
慙愧何郎連汗抹　蓴羮羨爾沾脣滑作者七人今有¶
八垂虹秋色最闗情知向長橋看串月(呉下風俗月夕/遥看長橋月影)¶
(其形如/串故名)¶
<pb:KR4j0076_WYG_008-27b>¶
　　歩蟾宫¶
　　　秋意¶
朩犀香吐金英細碧水畔金風如洗髙樓一夜對嬋娟¶
髣髴在廣寒宫裏　疎風淡漢無纎膩坐漸覺露華微¶
泚頳桐葉底鬭鵪鶉空攪亂花隂滿地¶
　　南鄉子¶
　　　初夏¶
浴水燕飛忙門外長溪碧繞塘栁暗柴門遮屋角隣牆¶
<pb:KR4j0076_WYG_008-28a>¶
又見梧隂過草堂　風動落花涼樹樹新濃罩曲房中¶
有烏巢渾不見鸎藏為乳雙雛覺晝長¶
　　　冬曉(悞刻賀裳/)¶
鸚鵡嬾梳翎巧學人聲喚小名昨夜蠟梅花凍了零星¶
纎手敲冰出膽瓶　初旭暖芳屏巻幔重重酒半醒枕¶
上髙吟詩句好消停惹得鵶鬟閣繡聽¶
　　　春情¶
酒病中春朝頰暈㯽榔醉未消手簡龍團吹活火頻燒¶
<pb:KR4j0076_WYG_008-28b>¶
茶竈輕翻蟹眼潮　多事在今宵淡寫青山半幅綃付¶
與紅兒收貯了偏嬌銀甲調成和紫簫¶
　　　贈紅兒(河陽妓/)¶
停酒按紅牙蘇合香濃掠鬢鴉秋水糢糊偏可惜夭斜¶
十五娉婷早破𤓰　愁恨徧天涯飛絮啼鶯是妾家莫¶
道臙脂開未足驚誇却占河陽一縣花¶
　　　送客還閩¶
閩海國南鄉萬里歸程嶺樹荒日落行人愁虎豹蒼涼¶
<pb:KR4j0076_WYG_008-29a>¶
惱煞杉雞報夕陽　結客賸詩囊古劒芒鞵鐡裲襠如¶
火炎風蒸荔熟甘香飽噉晶盤十八孃¶
　　醉落魄¶
　　　春暮村居¶
䑕姑纔落香浮小徑抽紅藥時過穀雨春隂薄紫楝翻¶
風一燕池邊掠　孤村莫怪門羅雀掀髯長嘯甘藜藿¶
來牟豌豆供杯勺託興羲皇為我辭蝸角¶
　　踏莎行¶
<pb:KR4j0076_WYG_008-29b>¶
　　　惜别¶
一夜如年兩睂空嫵臨妝怕見愁痕鎖東流還有再囘¶
時忍教永别歸黄土　彩鳯難飛靈犀自吐鴛鴦瓦缺¶
漳臺古夢中紅淚萬千行醒來都是桃花雨¶
　　　春景¶
翠染晴嵐藍拖曲水雕鞍且傍垂楊繫金魚池上賣花¶
天探春如雪丁香紫　别院搊筝小亭浮螘畫樓歌管¶
雲中起錦繩髙挂粉牆低落紅都在鞦韆裏¶
<pb:KR4j0076_WYG_008-30a>¶
　　　長安秋思(三調/)¶
碣石岧嶢崆峒突兀龍蟠鳯翥圍宫闕毘盧閣上望神¶
州人烟九㸃青如髪　北海壺觴西城鞵襪薊門斗酒¶
狂歌發金元戰壘草黏天黄沙萬里懸秋月(報國寺毘/盧閣最髙)¶
舟比黄龍船名青雀相傳萬厯年間作水嬉一試起狂¶
風牙檣錦䌫今零落　菡萏秋殘茭蒲雨弱橋邊玉板¶
猶如昨釵鈿鏽蝕舊粧臺行人錯擬臨春閣(有遼后梳/粧臺遺址)¶
漢畤松青秦闗月白居庸山翠浮千尺皂鵰風勁起摩¶
<pb:KR4j0076_WYG_008-30b>¶
雲寒霜欲變秋林赤　不律吟孤叵羅愁釋酣眠且看¶
長安奕城頭一夜動悲笳離腸早斷江南客¶
　　小重山¶
　　　寄訊戱和友沂¶
並翅文鴛叠錦茵倚闌聞一歎為何人睂痕愁鎖遠山¶
顰春風悄無緒喚真真　綺陌漾芳塵步揺欹綠鬢舞¶
衫新穿花癡蝶露全身羅裙褪自有暗香親¶
　中調¶
<pb:KR4j0076_WYG_008-31a>¶
　　臨江仙¶
　　　有贈¶
可怪儂家香不散呉衫到處提攜我方擬似恐難齊自¶
然真味在芳麝正填臍　又是碧雲纔一挽鵶鬟壓耳¶
猶低遥知年可及垂笄春宵經夜雨未解作悲啼¶
　　　劉墨仙移榻梅花菴用錢爾斐韻簡寄¶
君在梅花和尚墓想應讓與君龕梅花栽在墓之南老¶
僧消受得日日誦華嚴　快聚夜深愁客散惟留月影¶
<pb:KR4j0076_WYG_008-31b>¶
空潭曉來卧看壁頭山惜花乎病酒乃似再眠蠶¶
　　　初夏清溪閒泛¶
十畝之間新霽色愛看桑者閑閑扁舟歇處野蒿繁小¶
橋蝌蚪黑急水隊魚斑　我羨村家風味美翛然茅屋¶
三間栁隂泥溼麥泥乾曉鶯新識路飛去又飛還¶
　　　湖上遇游客漫賦¶
問是誰家游冶子風流真箇無雙兩行紅袖對銀缸千¶
金全不惜春色果難降　幔巻湖船憐小鳯山睂引入¶
<pb:KR4j0076_WYG_008-32a>¶
髙窗偷攜鸚鵡浴平江玉鈎藏細栁記奏隴西腔¶
　　　寄西湖友人¶
萬叠玻璃開曉鏡畫橈隨處堪停杏花村渚倚紅亭逺¶
山平仲綠幽徑寄奴青　學士橋邊晞髪嘯扶笻應到¶
南屏鶯啼深栁待同聽仙人吹鐡&KR1055;小妓索銀缾¶
　　　金灘寒夕¶
疎栁寒村聞暮角牙檣不駭閒鷗雁聲低度水邊樓冰¶
紋烘雀瓦雪片壓羊裘　畫省爐烟猶在眼故人詩酒¶
<pb:KR4j0076_WYG_008-32b>¶
綢繆檀槽玉軫劇風流周郎能顧曲平子也銷愁¶
　　　贈僧¶
曾向山中消日月飽看竹翠楓丹馴猿守洞虎登壇地¶
爐燒鴨脚晴葉焙龍團　偶到人間持鉢坐粥魚聲繞¶
空灘浮生彈指悟邯鄲孤笻衝積雪百衲䕶春寒¶
　　蝶戀花¶
　　　題茜溪齋壁¶
小小荒廬圍綠水門外清隂近水栽桃李古道不須留¶
<pb:KR4j0076_WYG_008-33a>¶
姓氏負薪識是隣家子　笑問隣童曾識汝屈指東邊¶
着第三家是一擔束芻桃乍起晩炊看出茅簷裏¶
　　　秋暮¶
一把黄茅新盖屋簷角低低為避西風肅欲向東籬重¶
繫菊荒園斫得湘君竹　蟋蟀寒吟聲不足楓樹垂丹¶
還有些兒綠九月霜痕融似玉空階迸下紅榴肉¶
　　　夜憶¶
紙帳髙懸燈影細人逺如天欲㑹愁無計煩惱何心温¶
<pb:KR4j0076_WYG_008-33b>¶
繡被今宵好夢偏迴避　瑞腦生香留半臂别恨年年¶
悔解愁滋味多是生前相絆繫鮫綃不盡相思淚¶
　　　阜城驛¶
曲岸迴波迷白草皂㡌青騾躑躅燕南道茆店重來人¶
已老滿庭槲葉隨風掃　淡日寒雲投宿早隣院清砧¶
幾處心如擣簪筆鳴珂春夢杳悲笳古堠霜天曉¶
　　　臨洺闗夜宿¶
破壁匡床眠自妥濁酒頻沽頳卵堆霜果屈戍青苔門¶
<pb:KR4j0076_WYG_008-34a>¶
不鎖棧邊分照蕪菁火　應有征人嘲飯顆憔悴中年¶
生計渾相左弔澧哀沙多坎坷訴天寒月休欺我¶
　　　將發廣陵留别穆倩于皇無言¶
驪唱催人秋未暮兩鬢霜華祗為浮名誤三五嬋娟垂¶
白露一鞭竟别揚州去　尊酒猶思良夜聚小店晨雞¶
月落餘烟樹囘指紅橋堤畔路油幢烏榜年年度¶
　　唐多令¶
　　　夏夜客齋¶
<pb:KR4j0076_WYG_008-34b>¶
紈扇動微吟湘簾草色深苧衫涼鈎月初臨撲起流螢¶
過别院曾照見女兒心　風壁響清琴銀蟬送晩林算¶
青樓露氣蕭森白面誰家年少客些箇事㑹相尋¶
　　一翦梅¶
　　　理繡¶
襞開五色上衣裳抽引針長抽引絲長養娘新配淺深¶
粧紅處思量白處思量　多情已戒繡鴛鴦蜂又雙雙¶
蝶又雙雙誰描花様使人傷並蒂蘭房並菂蓮房¶
<pb:KR4j0076_WYG_008-35a>¶
　　　風情¶
春濃畫閣下簾鈎人在青樓書在紅樓誰將芳草字忘¶
憂花已含愁酒更添愁　凄涼無緒擘箜篌病似殘秋¶
夢斷長秋蕭郎離恨託詞頭寫怨梁州入破甘州¶
　　漁家傲¶
　　　秋日過村家小集予舊隣也¶
紅蓼灘邊頻弄槳農家舴艋如錢盎郭外清溪流更廣¶
時蕩漾船輕不怕黏天浪　欸乃一聲何處唱我來茅¶
<pb:KR4j0076_WYG_008-35b>¶
屋開新釀柴闗烏桕遙相向雞黍餉月明已掛霜篷上¶
　　　秋日遣懐¶
八月秋晴剛過半欲招桂馥因牽幔晴日不寒還不暖¶
鴻新見為尋舊渚頻頻喚　近繞低垣遮客館輕黄蝴¶
蝶隨人散飄墜梧桐花砌亂閒尋看菊英欲吐東籬畔¶
　　蘇幕遮¶
　　　咏香¶
爇芳臍烹瑞腦染着衫襟𦂳伴人昏曉一㸃檀心難索¶
<pb:KR4j0076_WYG_008-36a>¶
討夢醒更深越覺添煩惱　潤能薰潮頓燥著定宫閨¶
蘭麝宜頻擣縷縷微烟纒不了透盡孤眠誰更知他好¶
　　　嘯臺懐古¶
百泉清叢檜碧風巻虬枝箕踞依頑石迤邐太行疏乳¶
液中有髙人俯仰尋遺跡　晉公和曾卜宅明哲全生¶
寒暑陶然適半嶺嘯聲驚朩客阮屐稽琴此輩無容責¶
　　　全椒道中¶
冷風尖殘月小野徑髙低刺眼横蒼篠茆店孤村偏起¶
<pb:KR4j0076_WYG_008-36b>¶
早輸與閒鷗静立寒汀皎　䇿輕車攜布帽客路年年¶
短鬢霜深了江滸青山屏幛繞烟栁無情斷送人昏曉¶
　　風中栁¶
　　　用劉靜修韻寄友¶
欲問髙人乆矣寄情巖谷問饔飱閉門常足呼童洗竹¶
艤船尋菊有餘錢買花葺屋　古樹當廬常照襟裾生¶
綠慣棲禽日來尤熟歌聲類曲缶聲類筑算詩才是今¶
名宿¶
<pb:KR4j0076_WYG_008-37a>¶
　　行香子¶
　　　構屋水濵喜而賦此¶
小小疎椽碧水經前毎臨溪匹練紅牽蒹葭十畝儘受¶
荒烟有采菱橈沽酒渡釣魚船　野漲無邊樹影森然¶
數游鱗傍岸流連更誰貎得晉唐宋間請顧長康呉道¶
子李龍眠¶
　¶
　¶
<pb:KR4j0076_WYG_008-37b>¶
　¶
　¶
　¶
　¶
　¶
　¶
　¶
　十五家詞巻八¶
