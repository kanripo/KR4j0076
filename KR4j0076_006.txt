# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.358527
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷六
<pb:KR4j0076_WYG_006-1a>¶
欽定四庫全書¶
　十五家詞巻六　　　　　　　休寜孫黙編¶
　　宋琬二鄉亭詞上¶
　莱陽宋荔裳先生以文章名海内久矣乃人稱其登¶
　臨讌集之暇好為小詞甫脱藁輒為好事袖去尚書¶
　紅杏郎中花影之句恒津津人齒頰間云間讀安雅¶
　堂所載古文辭暨各體韻語絶似昌黎廬陵諸大家¶
　與建安開元時人不禁歎曰美哉泱泱乎東海之風¶
<pb:KR4j0076_WYG_006-1b>¶
　于鱗以後一人而已頋以未得讀其詩餘為恨一日¶
　先生駐驂五茸得追随杖履采蓴澱湖翫月九峯歴¶
　夀夢之遺墟弔平原之故館夕陽蔓草流水寒鴉相¶
　與徘徊不忍去於是出其奚囊中諸長調歌之多商¶
　羽之音秋飇拂林哀泉動壑不足喻其峥嶸蕭瑟也¶
　已而置酒名園銀屏絳蠟掩映扵花榭竹嶼間檀板¶
　紅牙肉倡絲和先生復出其小令為曼聲歌之如新¶
　筝乍調雛鶯初囀尖佻新艷不數齊梁子夜讀曲諸¶
<pb:KR4j0076_WYG_006-2a>¶
　歌噫觀止矣湖海之作傖父辛劉閨帷之製衙官秦¶
　栁此真子建天人之才邯鄲生能不為之咋舌汗下¶
　乎余嘗謂之曰不朽之道人患其少公患其多豈欲¶
　占盡文苑諸家耶抑公以生平風波危懼跋胡㚄尾¶
　者尚少而更將深造物之忌耶先生為之捫腹微笑¶
　而已雲間董俞撰¶
　小令¶
　　夢江南¶
<pb:KR4j0076_WYG_006-2b>¶
　　　湖上早春¶
郎有約草草畫雙蛾行到西陵松栢下遊人争似蜜蜂¶
多偷眼送春波¶
　　　其二¶
粧閣外一帶緑楊烟冶葉倡條今盡矣春来那得到三¶
眠何處繫郎船¶
　　憶王孫¶
　　　菊花有名二喬者一朶中紫白各半盖異種也¶
<pb:KR4j0076_WYG_006-3a>¶
前身曽喜嫁周郎近托柴桑處士莊姊妹争如鬬草强¶
效鴛鴦偷得徐娘半面粧¶
　　　閨怨四首¶
絲絲嬌栁逐風斜曉日曈曨掩碧紗强起還慵理鬢鴉¶
白楊花猶自多情入妾家¶
　　　其二¶
越来溪上采蓮舟偷照蛾眉向淺流女伴相呼怕舉頭¶
羡沙鷗飛去飛来只自由¶
<pb:KR4j0076_WYG_006-3b>¶
　　　其三¶
兒家門對白蘋洲夫婿經年事逺逰楊栁青青古渡頭¶
恨輕舟不載郎歸載妾愁¶
　　　其四¶
空房膽怯夢多訛長向花前斂翠蛾幽恨詩成嬾去歌¶
背吟哦悶倚朱欄教八哥¶
　　如夢令¶
　　　離情¶
<pb:KR4j0076_WYG_006-4a>¶
剛到鳳凰臺上無那驪駒三唱願作博山爐魂逐沈烟¶
遊颺羅幛羅幛髙築愁城千丈¶
　　　其二¶
織女黄姑月月偏受天公磨折正爾拜雙星驀地燕南¶
越北新月新月乍缺乍圓似妾¶
　　　其三¶
小膽空房多悸那更烏啼蛩𡁲簾捲看銀河心與繁星¶
俱碎紅淚紅淚長浸合歡翠被¶
<pb:KR4j0076_WYG_006-4b>¶
　　　其四¶
别後雲鬟慵整蛛網鞶嚢金鏡羅襪步空階㡬曲雕欄¶
獨凭花影花影滿地月明清冷¶
　　長相思¶
　　　吳門夜泊¶
大江東五湖東地主今無皋伯通誰人許賃舂　聽来¶
鴻送歸鴻夜雨霏霏舴艋中寒山寺裏鐘¶
　　生查子¶
<pb:KR4j0076_WYG_006-5a>¶
　　　春閨(俱戯用/藥名)¶
别日杏初紅新来黄白痩梔子㡬時回騐取丁香扣¶
兔絲蔓已長枳殻花開又結哽畫雙蛾青黛眉兒皺¶
　　　夏閨¶
二月算當歸于今將半夏誰與醉菖蒲芍藥吹殘也¶
啼鳥宿紗牕清淚珍珠㵼紅豆盡抛殘笑把林禽打¶
　　　秋閨¶
涼夜正懸參貪看牽牛卧欲睡又防風故紙牕櫺破¶
<pb:KR4j0076_WYG_006-5b>¶
曉起鬱金堂篆裊沉香盉纎手泛茱茰滿地黄金涴¶
　　　冬閨¶
人言歡欲来續斷尨兒吠寒夜轉相思相思増五倍¶
儂似欵冬花心為檀郎悴十斛買香醪此夕因沉醉¶
　　　暮春將半桃花始開¶
梅花開已遲却恨桃花晩把酒問花神何事今春嬾¶
春風如畫工粉黛憑深淺花是女兒家遲早由他遣¶
　　　鞦韆¶
<pb:KR4j0076_WYG_006-6a>¶
僊僊蝴蝶衣窄窄檀香板纎體欲飛颺只恨春風軟¶
春葱玉指柔香汗羅襦滿侍女笑相扶倩把雲鬟挽¶
　　㸃絳唇¶
　　　劉峻度席上聽女郎度曲¶
子夜清歌隔簾疑在青天外瓊簫玉管莫把鶯喉碍¶
紗帽籠頭卸却殘粧戴嬌羞壊廣場無奈初學男兒拜¶
　　　簡陸元見徴士¶
牧䜿樵兒斧斤漸逼篔簹谷梅花有福逃入幽人屋¶
<pb:KR4j0076_WYG_006-6b>¶
甫里先生邀我供茶粥頻来熟丹經同讀牀下眠麋鹿¶
　　浣溪沙¶
　　　題余澹心五十小像¶
白髪平頭五十人依然居士浄名身盟鷗狎鷺有誰嗔¶
　伯玉行年非已斷少陵垂老懶逾真冶城花月樂千¶
春¶
　　　其二¶
白髪平頭五十人洪厓拍手笑相親㑹湏騎鶴訪三神¶
<pb:KR4j0076_WYG_006-7a>¶
　為愛烟波来角里肯將名姓謁平津莫釐峰下且垂¶
綸¶
　　　其三¶
白髪平頭五十人布衣曽未染京塵往来求仲不嫌頻¶
　鬬鴨欄邉芳草合鳳凰臺上栁條春批風抹月葛天¶
民¶
　　　其四¶
白髪平頭五十人疎狂聊以樂天真四時佳氣在君身¶
<pb:KR4j0076_WYG_006-7b>¶
　桃葉渡頭雙槳在樵青歌罷調方新為君滿引莫逡¶
巡¶
　　　芳草¶
乍暖猶寒二月天玉樓長抱博山眠沉香火冷少人添¶
　殘雪纔消春鳥哢畫䦨干外草芊綿幾時青得到郎¶
邉¶
　　菩薩蠻¶
　　　閨情(冄用/藥名)¶
<pb:KR4j0076_WYG_006-8a>¶
桃腮杏靨春風面車前馬上曽相見蝉鬢退鴉黄氤氲¶
蘇合香　淚光雲母惨絮絮燈心短螺黛麝蘭膏憑誰¶
贈阿嬌¶
　　　其二¶
天門東畔天涯逺摧殘荳䓻香痕淺懊惱不留行連敲¶
砧杵聲　細心挑錦字逺志儂愁記翠鈿共犀梳封題¶
好寄奴¶
　　卜算子¶
<pb:KR4j0076_WYG_006-8b>¶
　　　榆莢錢¶
良冶讓天工不怕銅山匱鑄就青蚨億萬緡亂向枝頭¶
寄　鵝眼易飄零貫朽還垂地欲付新豐舊酒樓少箇¶
開元字¶
　　　其二¶
不見鼓洪爐但見泉刀瀉嫋嫋垂楊欲䀻梅千萬春風¶
價　撒漫古城邉暴富田翁舎鬬草兒童撲滿輸一擲¶
斜陽下¶
<pb:KR4j0076_WYG_006-9a>¶
　　　其三¶
宜向庫中藏却向林端挂蕩子東君不作家散作鶯花¶
債　萬選繞叢懸赤仄連青靄滿地殘英誰主人賤把¶
春光賣¶
　　　其四¶
花作五銖衣偏被桃花哂女伴閒将歸信占恨殺無憑¶
凖　樹也有貧時俄看枝頭窘不信東風觧愛錢一夜¶
偷将盡¶
<pb:KR4j0076_WYG_006-9b>¶
　　採桑子¶
　　　贈歌者陳郎並柬西樵¶
櫻桃時節櫻桃鄭改作崔徽奪得鸞鎞輕燕翩翩掌上¶
飛　紅牙按罷黄金縷卸却羅衣一段嬌癡羞殺西樓¶
穆素輝(是日演西/樓傳竒)¶
　　　其二¶
燈前倦倚嬌無力臂作空牀重理清商一串驪珠繞畫¶
梁　暮雲朝雨今宵夢錯賦催粧何物王郎醉裏温柔¶
<pb:KR4j0076_WYG_006-10a>¶
更有鄉¶
　　　舟中見雁有感¶
今春曽送回鄉雁欲賦歸歟欲賦歸歟為報閨人掃敝¶
廬　今秋又見南飛雁歳聿其除歳聿其除却悔今春¶
枉寄書¶
　　　梅花¶
試將風格閒評品誰得相宜誰得相宜除却湘妃定洛¶
妃　枝頭止許棲幽鳥燕子来遲燕子来遲不見雲英¶
<pb:KR4j0076_WYG_006-10b>¶
未嫁時¶
　　減字朩蘭花¶
　　　招友人遊湖¶
孤山之下雨中正好看花也待得晴時杏嫁梅娠緑滿¶
枝　空嚢烏有三百青銅難貰酒亟典春衣莫待東君¶
致政歸¶
　　憶秦娥¶
　　　秋感¶
<pb:KR4j0076_WYG_006-11a>¶
梧桐落秋来客睡何曽着何曽著萬家砧杵月明烏鵲¶
　人間信有風波惡紛紛世俗成輕薄成輕薄五陵衣¶
馬少年同學¶
　　　有憶¶
朱闌畔莫愁嬌小曽相見曽相見翠蛾羞斂半遮團扇¶
　畫梁依舊巢雙燕藏鴉幾度垂楊換垂揚換桃花臨¶
水那時人面¶
　　　春閨¶
<pb:KR4j0076_WYG_006-11b>¶
春如繡銜泥燕子黄昬後黄昬後愛他雙影妬他雙宿¶
　匆匆過了梨花候池塘不耐東風驟東風驟吹將波¶
影學人眉皺¶
　　清平樂¶
　　　春怨¶
楊花飛雪蕩子心腸鐡恨殺嫦娥圓復缺不管人間離¶
别　怕簮碧玉搔頭粧成懶下朱樓樓上銜泥雙燕呢¶
喃似替人愁¶
<pb:KR4j0076_WYG_006-12a>¶
　　　輦上故人有為余勸駕者作此詞謝之¶
䑕肝蟲臂總是君王賜一曲征歌千日醉管領鷗班鷺¶
隊　故人天上吹嘘勸予重整簮裾只恐中山毛頴於¶
今老不中書¶
　　阮郎歸¶
　　　春閨¶
越鷗犀液試新茶困来眠碧紗夢中何事獨長嗟梅香¶
猜着些　呼女伴踏晴沙栁梢啼暮鴉繡裙偏愛合歡¶
<pb:KR4j0076_WYG_006-12b>¶
花来生得似他¶
　　攤破浣溪紗¶
　　　西溪訪陸處士作¶
三月楊梅正作花板橋欹側俯晴沙閒覓柴門無徑路¶
栁隂遮　燕子偬忙營社稷蜂兒辛苦坐官衙問着山¶
翁都不識野人家¶
　　眼兒媚¶
　　　憶故園作¶
<pb:KR4j0076_WYG_006-13a>¶
朝来沽酒典春衣梅子雨初肥杜鵑言語枝頭教誨道¶
不如歸　十年踪跡沙鷗是負却舊漁磯鄰翁相候山¶
間茅屋松下柴扉¶
　　西江月¶
　　　索林鐡崖侍史絮鐡不見作此嘲之¶
閲盡古今侠女肝腸誰得如他兒家郎罷太心多金屋¶
何須重鎖　羞説餘桃往事憐卿勇過龎娥千呼萬喚¶
出来麽林曰期期不可(林口吃/故云)¶
<pb:KR4j0076_WYG_006-13b>¶
　　　秋花有名粉茉莉者¶
姑射山頭氷雪仙人散作銀霞嫣紅姹紫讓夭斜畧似¶
文君新寡　最愛章江朩本居然壓倒羣葩嬌香冷蕊¶
較争些婢學夫人其亞¶
　　　無題¶
傾國先呈皓齒靈犀暗托𤓰犀麝蘭香沁茗甌時中有¶
醍醐妙理　春笋纎纎半露燈前低斂蛾眉禅心果否¶
絮粘泥珍重阿難戒體¶
<pb:KR4j0076_WYG_006-14a>¶
　　　舟中見麗人¶
淥水芙蓉掩映青蛾欲展還顰琉璃千頃碧無痕怎敵¶
横波一寸　畫舫揺搖近岸岸邉偷覷防嗔長年何幸¶
得相親半晌輸他福分¶
　　　錢唐門外作¶
白馬千羣浪湧銀山萬疊天髙錢唐潮似廣陵濤近日¶
潮聲草草　往昔綠隂黄鳥于今野水紅橋西陵松栢¶
乆蕭條何處孤墳蘇小¶
<pb:KR4j0076_WYG_006-14b>¶
　　　二男阿環日者家云長當學武三男阿端以五¶
　　　月五日生忽届晬盤口號志喜¶
只合呼他豚犬漫誇圖畫麒麟與兒戯戴小綸巾果否¶
提戈取印　莫學王家鎮惡争如齊相田文敢期他日¶
大吾門孝弟耕田本分¶
　　　乆客杭州歸雲間度嵗兒軰競索衣帛作此自¶
　　　嘲¶
老去霜顛種種歸来繡褓重重辛盤銀燭畫堂中第一¶
<pb:KR4j0076_WYG_006-15a>¶
生平好夢　争學傳柑索棗挽鬚交問衰翁空嚢更比¶
少陵窮那有天吳紫鳳¶
　　醉花隂¶
　　　閔園¶
雨餘天似柴窰碧修竹穿籬出滿地碎秋聲白鳥青蟲¶
生長芙蓉國　森然竒&KR0294;池邉石紅葉纒青壁屐齒竟¶
忘歸醉倚層樓三弄楓林笛¶
　　南歌子¶
<pb:KR4j0076_WYG_006-15b>¶
　　　南園牡丹始開吳六益董蒼水過飲薄暮方歸¶
碧沼看魚媵雕欄放䑕姑君来拍手唱烏烏恰好枝頭¶
啼鳥喚提壺　嫩白全羞粉嫣紅半㸃朱醉眠堪卧錦¶
&KR0586;毺偏要戴花歸倩細君扶¶
　　浪淘沙¶
　　　昭君套¶
宜伴鐡兜牟却在粧楼文姬遺製尚風流扶上雲鬟頻¶
熨貼紫玉搔頭　臨鏡轉含羞笑展雙眸起来呵手戲¶
<pb:KR4j0076_WYG_006-16a>¶
藏鬮宻語檀郎低附耳底是温柔¶
　　　秋旅¶
風雨十分驕怒似江潮愁来我欲睡鄉逃促織多言偏¶
不允枕畔叨叨　强半客僧寮琴劍蕭條一枝難穏愧¶
鷦鷯来嵗西牕須記取莫種芭蕉¶
　　　揚子中流望金山北面¶
誰削玉嶙峋千尺雲根蛟龍深䕶海西門金碧楼臺青¶
黛樹小李將軍　雁影落紛紛喚起江豚鐘聲兩岸客¶
<pb:KR4j0076_WYG_006-16b>¶
邉聞登陟不如遙望好倒影斜曛¶
　　　湖上三舟圖成寄執玉奉常西樵吏部¶
何䖏覓星槎且住為佳張融岸上屋堪賒同在白鷗鄊¶
裏宿迭作鄰家　有約看朝霞每到棲鴉南屏寺外藕¶
初花盪槳歸来驚宿鷺觸破窗紗¶
　　鷓鴣天¶
　　　贈説書韓修齡¶
豹尾班中侍従頻滑稽似爾絶無倫投壺那得天顔笑¶
<pb:KR4j0076_WYG_006-17a>¶
只為恢諧郭舍人　楓欲落雁来賓蕪城明月恰逢君¶
開元供奉今誰在抵掌雍門淚滿巾¶
　　　賀相者陳我白生子¶
聞道明珠入掌中充閭佳氣靄融融君家妙手如唐舉¶
摩頂何湏寳誌公　金作埒玉為驄鳳毛五色自超宗¶
弄璋錯寫休辭罰試聴啼聲問阿翁¶
　　　同人約看元墓梅花以雨不果返棹雲間阻風¶
　　　四日舟中撥悶戲呈吳仲徴廣文¶
<pb:KR4j0076_WYG_006-17b>¶
鄧尉梅花二月天欲擕竹杖醉花邉無端甲子㝠㝠雨¶
不為遊人巧作縁　三泖路九峰烟石尤風起纜難牽¶
輕帆半幅如飛鳥羨殺東来鴨嘴船¶
　　　題樊㑹公小像¶
曽向舟中看璧人金丸珠勒冶城春祇今老作青溪長¶
猶是當時折角巾　姿卓犖骨嶙峋畫師摩詰是前身¶
知君埋照饒深意新築糟丘號酒民¶
　　　題佟夀民方伯三世圖¶
<pb:KR4j0076_WYG_006-18a>¶
作礪為舟社稷臣衮衣應許近星辰黒頭宰相黄扉客¶
曽是維摩座上人　鏘劍佩握絲綸安排圖畫到麒麟¶
夢回湏記青蓮句金粟如来是後身¶
　　　遣懐¶
咄咄書空喚奈何自憐身世轉蹉跎長卿已倦秋風客¶
坡老休嗔春夢婆　朝梵䇲暮漁蓑閒中歳月易消磨¶
誰言白髪無根蒂只為窮愁種得多¶
　　　陳叔明行年七十有三邑宰高其誼聘為鄉飲¶
<pb:KR4j0076_WYG_006-18b>¶
　　　介賓固辭不就其殆隠君子之流歟¶
誰守柴門是野鷗花邉茶臼竹間樓古人偏愛陶元亮¶
祭酒咸推陳太丘　九節杖一扁舟布衣焉敢謁諸侯¶
老人未鯁何湏祝且往前村飯牸牛¶
　　　又¶
俛仰乾坤一草亭科頭箕踞眼還青休妨南郭先生睡¶
不羨東吳䖏士星　泥藥竈䕶花鈴春来蜂蝶共經營¶
兒孫功課無他事熟讀龜䝉耒耜經¶
<pb:KR4j0076_WYG_006-19a>¶
　　　又¶
門外垂楊隠釣船醉来留客大床眠風前鐡笛誰三弄¶
壁上雷琴剰一絃　顔沃若色蕭然盟鷗狎鷺費周旋¶
籠中歌鳥聲偏好辛苦教成十二年(鳥名呌天知先生/豢養有年縦之不)¶
(去人曰此/夀鳥也)¶
　　虞美人¶
　　　賦得逺遊長兒子¶
殊方流落頻生子䑛犢真堪喜尋醫覓乳費商量何况¶
<pb:KR4j0076_WYG_006-19b>¶
他年婚嫁為他忙　生長東呉同燕旅不解齊人語故¶
園猶有舊柴桑待得青春作伴好還鄉¶
　　　看花作¶
朱朱粉粉東風面一夜開将遍花神料得是鍼神繡出¶
枝枝葉棄一番新　黄鸝似向風姨訴莫把花枝妬趙¶
家姊妹易相嗔試看南枝如笑北枝顰¶
　　　遣懐¶
一従勘破邯郸夢遇飲長湏痛醉鄉只道可藏愁却被¶
<pb:KR4j0076_WYG_006-20a>¶
塞鴻呼起又従頭　呉頭椘尾經年寓岸上牽船住非¶
闗王粲怯登楼自是吾家家法善悲秋¶
　　　過錫山秦園訪留仙太史不遇作¶
辟疆園傍春申曲翠壑噴哀玉畫橋宛轉客来稀驚起¶
一雙鸂鷘破烟飛　釣船空繫垂楊下興盡湏歸也蔣¶
家新醸不曽酤却笑酒盃也似故人疎¶
　　鵲橋仙¶
　　　井蛙¶
<pb:KR4j0076_WYG_006-20b>¶
草際持頥泥中囓齒别號蟲中裸族一謳羣和為公乎¶
偏則向人前怒目　雄踞東陂長吟下里宛矣公孫在¶
蜀董生何事懶窺園看不耐汝曹邉幅¶
　　　長安邸舍初罷稽勲作¶
鈞天在耳晨開閶闔空自葵心向日嵇康曽答巨源書¶
道臣也不堪有七　玉珂雕馬莫来莫往盡是平生膠¶
漆孝標著論一何愚笑勸百何曽諷一¶
　　　雨中宿笑隠庵示笑魯和尚¶
<pb:KR4j0076_WYG_006-21a>¶
沙鷗睡穏雨聲驚起竹裏雙扉開闔南屏一縷白雲生¶
早失却雷峰殘塔　青苔妨屐黄柑伴茗松老應同僧¶
臘西風蕭瑟柁楼寒向彌勒龕中下榻¶
　　　寓園海棠¶
東君忒巧調朱搓粉繡出紅霞㡬幅朝来細雨一絲絲¶
似妃子温泉初沭　風前欲語烟中如睡只合錦禽雙¶
宿枝間啼罷不来巢燕燕説鶯鶯無福¶
　　　五人墓¶
<pb:KR4j0076_WYG_006-21b>¶
揚旗擊鼓斬蛟射虎頭顱碎黄麻天使鱄諸匕首信豪¶
雄笑當日一人而已　華表崔巍松杉森肅壮士千秋¶
不死従来忠義出屠沽慚愧殺乾兒義子¶
　　踏莎行¶
　　　雁¶
楓落瀟湘雪深幽冀西風吹老蘆花穂搗衣時節却飛¶
来一聲纔斷千行淚　帶雨還飛飄零無次蕭蕭清影¶
和雲墜郎邉莫道少書来長空寫盡相思字¶
<pb:KR4j0076_WYG_006-22a>¶
　　　虎丘試劍石¶
光淬芙蓉魂驚魑魅青苔石上媧皇淚自従雙劍作龍¶
飛空聞白虎眠幽隧　歌舞方酣越人兵至水犀驚醒¶
夫差醉鴟夷𦵏後館娃空屬鏤似比干將利¶
　中調¶
　　臨江仙¶
　　　曹顧菴歸自椘中聞余在白門不及晤而去留¶
　　　書為别賦此詞奉答¶
<pb:KR4j0076_WYG_006-22b>¶
憶在勞勞亭上别吳江三弄丹楓洞庭西望水連空共¶
誰過赤壁高唱大江東　凖擬開樽還痛飲小樓同聽¶
疎鐘布帆歸去似飛鴻寄將黄雀鮓須趂鯉魚風¶
　　　艾石五兄納姬白門善觧琴書擕之入蜀催粧¶
　　　賦此¶
桃葉桃根艶冶巫山巫峡嶙峋高唐雲雨昔曽聞賦才¶
今宋玉臣夢果然真　十樣眉誇螺黛七絃琴拂龍唇¶
薛濤箋寫洛川神小窓圖筆陣親學衛夫人(侄婦姜臨/池最工故)¶
<pb:KR4j0076_WYG_006-23a>¶
(云/)¶
　　　贈少年客¶
韋曲城南天尺五翩翩公子豪奢小平津外緑楊斜金¶
鞍雄百騎蠻鼓醉三撾　一擲裊盧輸百萬吳鈎光閃¶
龍蛇春衣夜宿杜陵花情人劉碧玉俠客魯朱家¶
　　蝶戀花¶
　　　桃葉渡舊用小舟亂流而濟今易以橋往来差¶
　　　便而名實不副慮往跡之湮也作此詞¶
<pb:KR4j0076_WYG_006-23b>¶
一曲清淮圍畫閣桃葉桃根髻子新梳掠不畏風波江¶
上作長篙自有王郎捉　誰向津頭施畧彴高架虹梁¶
偃卧青龍角寄語黄姑依樣學填河不用勞烏鵲¶
　　　相思鳥¶
兩兩文禽長並宿淺碧殷紅毛羽如新沐共命迦陵真¶
眷屬雕籠合用連枝朩　飛去銜花歸啄粟雄往雌来¶
似戀黄金屋畢竟斑鳩鷹眼毒晴時相喚隂時逐¶
　　　閨中秋月¶
<pb:KR4j0076_WYG_006-24a>¶
恨殺廣寒宫裡兔闖入紗窓無計驅他去若是嫦娥憐¶
妾苦只應長伴愁人住　無奈團圓纔十五漸漸虧来¶
做出愁眉嫵説向天邉兒女語人間薄命儂和汝¶
　　　旅月懐人¶
月去疎簾纔數尺烏鵲驚飛一片傷心白萬里故人関¶
塞隔南樓誰弄梅花笛　蟋蟀燈前欺病客清影徘徊¶
欲睡何由得墻角芭蕉風瑟瑟虧伊遮掩牕兒黑¶
　　　送春¶
<pb:KR4j0076_WYG_006-24b>¶
借問東君何所似駘宕風流性格如遊子纔過清明兼¶
上已瞥然興盡思鄉里　萬樹嬌紅千樹紫那忍相抛¶
便付東流水春風也恐多情死杜䳌聲裡潛歸矣¶
　　唐多令¶
　　　孤館¶
牕外雨澌澌涼飇戛竹枝賴征鴻喚起魂癡安得波斯¶
千里鏡重照見曉粧時　孤館被秋欺啼螀攪夢思寫¶
離愁空費烏絲縦有金針五色線穿不起淚珠兒¶
<pb:KR4j0076_WYG_006-25a>¶
　　一剪梅¶
　　　梅花¶
淺碧深紅擁素裳楚楚晨粧澹澹殘粧霜姨雪姊伴昏¶
黄月在迴廊影在廻廊　寂寞孤山處士莊漠漠湖光¶
剪剪雲光思量誰得配孤芳風裊蘭香篆裊沉香¶
　　　梨花¶
静女仙姝澹不羣猜作湘君喚作文君軟風嬌雨䕶香¶
温朝展眉痕夕帯啼痕　欲謝還開映水紋開是停雲¶
<pb:KR4j0076_WYG_006-25b>¶
謝是行雲㡬枝斜倚緑楊村鶯也銷魂燕也銷魂¶
　　　思家作¶
飄泊東南劇可憐朝採菱船暮打魚船愁中看遍好山¶
川鶯脰湖邉罨畫溪邉　問余何日賦歸田説道今年¶
又早明年故園消息久茫然春燕来前秋燕来前¶
　　破陣子¶
　　　闗山道中¶
抜地千盤深黒挿天一線青冥行旅逺従魚貫入樵牧¶
<pb:KR4j0076_WYG_006-26a>¶
深穿虎穴行髙髙秋月明　半紫半紅山樹如歌如哭¶
泉聲六月隂崖殘雪在千騎宵征畫角清丹青似李成¶
　　舊雨來(自度/曲)¶
　　　客金陵雨中作¶
曽記當年雨後門前冠蓋客一何多銀燭西窓螢火亂¶
聴枯荷直到晴時方去濕鳴珂　今日雨聲猶昨蕭條¶
三徑裏有誰過料得故人無疾病却因何只把天公埋¶
怨太滂沱¶
<pb:KR4j0076_WYG_006-26b>¶
　　青玉案¶
　　　何匡山齋中牡丹將放作此詞問之兼索其酒¶
玉環飛燕方嬌小看葉葉輕霞裊蛱蝶蜂兒忙在曉帶¶
露含啼臨風偷笑莫待都開了　花神欲酹須醇醥最¶
愛君家麯生好蚤起衣裳渾欲倒畫欄凴處提壺頻喚¶
願作花間鳥¶
　　感皇恩¶
　　　寃繫二年一朝觧網感荷¶
<pb:KR4j0076_WYG_006-27a>¶
天恩歌以代泣時癸夘十一月朔三日也¶
雪窖與氷天孤臣泣血魚鑰沉沉隔雙闕修羅刦滿等¶
到烏頭如雪九重消息好皋陶曰　旛下騶虞雞竿載¶
掲喜極沾巾轉嗚咽妻孥相告今日鸛鳴于垤黄粱剛¶
夢醒炊還熱¶
　　千秋嵗¶
　　　為吳門袁生題霜哺篇册¶
袁生至孝鄉國人争道身既隠親将耄鴛雛衣膝下瑞¶
<pb:KR4j0076_WYG_006-27b>¶
映金光草五十載慈顔今日方成笑　殊有超宗肖骨¶
相生来好竹馬戲斑衣導驊騮馳上苑圭璧登天廟羨¶
只羨重堂百嵗丸熊教¶
　　離亭燕¶
　　　題胡履泰小像¶
野鶴翩翩閒雅風度如君瀟灑白眼科頭天地外此意¶
無人知者何䖏覓行踪長在逺公蓮社　孝筍曽生堂¶
下旦晚徴書来也布襪青鞋遊五嶽懶問向平婚嫁若¶
<pb:KR4j0076_WYG_006-28a>¶
箇寫丹青應是将軍曹霸¶
　　風入松¶
　　　淳于棼墓¶
大槐安國舊邦基蟻蛭尚纍纍麒麟髙塜祁連象繁華¶
夢一枕龜兹為問秦楼公主瓊簫曽否相隨　朱旛皂¶
盖畫熊旗千里罷征鼙䇿勲帶礪今何在羊開府身後¶
同悲吾欲題君隧道南柯太守之碑¶
　　　訪張瑤星於松風閣不遇¶
<pb:KR4j0076_WYG_006-28b>¶
雨花臺畔訪柴荆匹練大江横鍾山紫翠斜陽外虬龍¶
影㡬陣松聲曽共廬山髙衲小楼明月吹笙　短笻重¶
過石頭城懐舊不勝情徵君結制棲霞寺梧桐老白鶴¶
相迎為道二鄉居士来尋三影先生¶
　　千秋嵗引¶
　　　題長松柱石圖為李含馥運長壽¶
怪石眠雲孤松偃盖亭亭千尺連青靄五粒曽霑仙掌¶
露一拳欲下南宫拜謫仙人原是李蟠根大　伊吕功¶
<pb:KR4j0076_WYG_006-29a>¶
名方未艾何事丹砂勾漏外鄧禹封侯喜將届夢松之¶
占今驗矣黒頭堪羨風雲㑹紫泥書丹山鳳銜来快¶
　　滿路花¶
　　　胭脂井¶
紅牙歌玉樹翠袖翻金縷臨春梳洗罷調鸚鵡陳家狎¶
客慣把江山賭樓船天塹渡牀下軍書錦箋催寫新句¶
　舊宫眢井欄外青苔古明眸秋水緑為黄土海棠花¶
落一片胭脂雨環珮歸何處泉下芳魂至今遺恨擒虎¶
<pb:KR4j0076_WYG_006-29b>¶
　　意難忘¶
　　　為施校書宛西作¶
洗盡鉛華記苧蘿西畔曽浣溪紗徴歌鶯語滑學舞燕¶
飛斜擕暮雨掩朝霞别館貯嬌娃采蓮歌魂銷千載何¶
况夫差　嬋姢偏在君家羨朱樓罨畫楊栁藏鴉鵾弦¶
時一弄羯鼓醉三撾無限恨向梅花清淚染琵琶待學¶
他鴟夷少伯共泛仙槎¶
　十五家詞巻六¶
