# -*- mode: mandoku-view; -*-
#+TITLE: 十五家詞
#+DATE: 2015-08-25 00:50:00.032099
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷三十六
<pb:KR4j0076_WYG_036-1a>¶
欽定四庫全書¶
　十五家詞巻三十六　　　　　休寧孫黙編¶
　　董俞玉鳬詞上¶
　小令¶
　　憶江南¶
　　　本意¶
江南好最憶石頭城孫楚樓邊春繫馬莫愁湖畔夜彈¶
筝佳麗勝西京¶
<pb:KR4j0076_WYG_036-1b>¶
　　　又¶
江南好其次憶蘓州笠澤潮生春網急楓橋雨細曉鐘¶
愁逺嶠翠烟浮¶
　　　又¶
江南好虎阜更如何短簿祠前羅襪淺真孃墓上繡茵¶
多夜月聽笙歌¶
　　　又¶
江南好攜手慧山傍三月鶯花歌舫宻半巖風雨碧泉¶
<pb:KR4j0076_WYG_036-2a>¶
香玉椀試瓊漿¶
　　　又¶
江南好鐵甕暮潮喧𤓰歩秋風殘堞隠金焦夜雨大江¶
寒北固路漫漫¶
　　　又¶
江南好白苧景偏竒短榻夜山聽鶴唳裌衣秋渚採蓴¶
絲幽絶令人思¶
　　　又¶
<pb:KR4j0076_WYG_036-2b>¶
江南好江北憶維揚舊苑瓊花香雨斷畵樓檀板碧蟾¶
凉往事最難忘¶
　　　又¶
江南好西去是嘉禾千尺畵樓寒樹外斷烟依舊鎖南¶
湖雙槳一漁簔¶
　　如夢令¶
　　　惜别¶
小閣亷纎微雨金鴨水沉一炷臨别苦丁寧攜手畵欄¶
<pb:KR4j0076_WYG_036-3a>¶
深處人去人去長日滿庭飛絮¶
　　　春夜¶
簾外鵶啼風細落月春蕪滿地香盡畵樓閒知道玉人¶
沉醉君記君記正是消魂天氣¶
　　長相思¶
　　　山驛¶
山鳥啼水鳥啼水濶山青路欲迷愁他雙槳遲　酒醒¶
時夢醒時花又無聊月又低莫教羗管吹¶
<pb:KR4j0076_WYG_036-3b>¶
　　　雨後¶
梅花天杏花天春在前溪梅杏邊花開兩岸烟　風滿¶
船雨滿船風雨寒燈夕不眼愁來更可憐¶
　　生查子¶
　　　别意¶
髙樓酒一巵腸斷分離處前夜秣陵花今夜瀟湘雨¶
獨倚木欄橈酒醒山無數試問此時心心似秋蓮苦¶
　　楊栁枝¶
<pb:KR4j0076_WYG_036-4a>¶
　　　春閨¶
愁絶蕭郎音信稀夢中歸畵簾風動六銖衣篆烟微¶
小園閒却鞦韆索桐花落最憐白晝燕雙飛怨春暉¶
　　女冠子(第一體/)¶
　　　月夜¶
綠蕉深處又見一鈎蟾影繡簾垂嫋嫋蓮三寸亭亭玉¶
一枝　相思情似絮相見淚如絲私語屏山曲立多時¶
　　㸃絳唇¶
<pb:KR4j0076_WYG_036-4b>¶
　　　柬友¶
泉冷雲深仙翁静愛青山宿曉松如沐夕澗幽禽浴¶
舴艋歸來獨對羣峰簇爐烟馥滿庭黄菊簾捲秋塘綠¶
　　浣溪紗¶
　　　夏景¶
落日凉颸曲檻南紅蕉初展燕呢喃碧厨氷簟酒微酣¶
　茉莉暗藏鏤玉枕葡萄輕染薄羅衫笑偎蓮臉不知¶
慚¶
<pb:KR4j0076_WYG_036-5a>¶
　　　風情¶
絳蠟春酲暈粉腮畵欄斜凭溜金釵手拈梅豆要郎猜¶
　鴨綠雙垂鴛尾帶猩紅一揑鳯頭鞋澹蟾偷影覷陽¶
臺¶
　　　春遊¶
脈脈閒情似水流暮江人上木蘭舟畵橋西去笛聲幽¶
　客醉夕陽芳草路鳥啼寒食杏花樓澹烟微雨一春¶
愁¶
<pb:KR4j0076_WYG_036-5b>¶
　　　前題¶
側側東風漲綠池燕嬌鶯嬾夕陽遲踏青天氣鬬茶時¶
　綺席興酣銀鑿落瑣窗腸斷玉參差畵船歸去雨絲¶
絲¶
　　　離思¶
孤舘寒更悵獨眠那人疑在繡衾邊歡情别恨兩纒綿¶
　記得夜深嬌未睡背燈無語立床前鬢鬆腰嫩最堪¶
憐¶
<pb:KR4j0076_WYG_036-6a>¶
　　　美人春睡¶
細雨屏山掩緑苔侍兒私語傍粧臺瞢騰春醉眼慵開¶
　鴛枕暖偎紅粉頰麝煤香浸繡弓鞋翠幃風動夢初¶
來¶
　　　春閨¶
鬬草歸來雨濕衣畫簾春静蝶雙飛黛螺高綰繡裙低¶
　好夢每嫌嬌鳥喚幽情只許侍兒知小窻燈燼憶人¶
時¶
<pb:KR4j0076_WYG_036-6b>¶
　　　羇遊¶
羇思春情兩不堪嫩寒微雨透征衫翠堤迢遞路曽諳¶
　村寺日斜山潑黛野塘風静水拖藍斷腸芳草遍江¶
南¶
　　　春感¶
竹塢烟深禽影偏溪橋花落浪㾗圓澹雲芳草裌衣天¶
　舊院碧桃人似夢小窻紅燭夜如年坐殘銀漏阿誰¶
憐¶
<pb:KR4j0076_WYG_036-7a>¶
　　　詠雲和子四調(畵/)¶
䍡&KR2014;晴窗花影垂新茶潑雨瀉縹瓷偶拈銀管蘸琉璃¶
　青簇晚山輕似髻綠浮春水細於絲江南小景勝徐¶
熈¶
　　　又(棋/)¶
百寳欄前暑氣清砑羅衫薄茜裙輕枕痕一線夢初醒¶
　閒㸔綠窗消蕙炷自描紅玉作棋枰重圍誰為解劉¶
生¶
<pb:KR4j0076_WYG_036-7b>¶
　　　又(詩/)¶
細楷呉綾㸃漆螺微吟釵溜綠雲窩年來詩句斷腸多¶
　對鏡漫裁金縷曲背人偷和竹枝歌春心一寸奈愁¶
何¶
　　　又(琴/)¶
静院幽思半不禁冰泉滿匣㵼瑶琴阿誰知得此時心¶
　碧沼雨餘啼鳥寂繡簾風細落花深小牕彈罷獨沉¶
吟¶
<pb:KR4j0076_WYG_036-8a>¶
　　菩薩蠻¶
　　　别恨¶
芳塘弱栁波紋碧畫樓香雨花光濕夢斷曉鐘殘床堆¶
繡被閒　漫將沉水爇心似丁香結嚙指暗尋思相逢¶
定幾時¶
　　　閨情¶
畫簾簌蔌梧桐雨晩粧初罷嬌無語燈下强偎人羅衫¶
涴酒痕　肌香温繡被蹙損眉山翠未慣是雙眠須郎¶
<pb:KR4j0076_WYG_036-8b>¶
着意牽¶
　　　秋景¶
草堂人去烟光夕藕花殘雨銀塘碧蝶夢此時幽蟬吟¶
一院秋　庭梧飄玉砌曲磴茶烟細獨坐數歸禽疎鐘¶
逗逺林¶
　　　梅花¶
斷橋雪霽溪聲冷溪邊數㸃寒鴉影山店暝鐘來垂垂¶
花正開　羈愁凝望處玉篴吹香雨痩蕚不禁春折來¶
<pb:KR4j0076_WYG_036-9a>¶
愁殺人¶
　　　懐友¶
去年元夕和君別今年又見梅如雪寒鴈一聲聲君從¶
何處聴　愁来渾似醉彼此同憔悴烟艇暮江寒誰憐¶
行路難¶
　　　良㑹¶
鳯釵欲溜欹香枕棗花飛堕鴛鴦錦漫爇玉爐香那愁¶
今夜長　顛狂真箇醉不放檀郎睡些事最消魂啼痕¶
<pb:KR4j0076_WYG_036-9b>¶
和齒痕¶
　　　湖舫醼集贈友¶
南屏巳作三年别倦遊相對花如雪行到畫橋邊斜陽¶
正可憐　綠簔香雨小横篴孤山曉同泛鄂君舟湖烟¶
淡不收¶
　　卜算子¶
　　　江亭¶
黄鸝語不休飛入紅香暖醉倚江邊百尺亭一抹柔藍¶
<pb:KR4j0076_WYG_036-10a>¶
逺　沙雨舞䰐鬖渡口霞光亂撥刺纎鱗水面遊㸃㸃¶
菱花晚¶
　　醜奴兒令¶
　　　燕子磯¶
年年腸斷清溪路燕子磯頭暫繋扁舟飛盡寒雲水自¶
流　六朝舊恨斜陽裏無數沙鷗莫上髙樓葉葉丹楓¶
賺客愁¶
　　減字木蘭花¶
<pb:KR4j0076_WYG_036-10b>¶
　　　羈遊¶
去年寒食滕王閣上吹横篴今嵗清明鄧尉峰頭聴早¶
鶯　幾回欲去却被春山留我住羈思茫茫且對繁花¶
醉一場¶
　　謁金門¶
　　　山寺¶
山欲暝山半一聲孤磬兩兩野猿攀絶磴寒潭落日淨¶
　簾内老僧入定簾外松花滿徑古殿石燈金粟影心¶
<pb:KR4j0076_WYG_036-11a>¶
珠常自瑩¶
　　清平樂¶
　　　早行¶
荒亭古驛雨送疎鐘濕飢䑕銜花燈下立驢背一聲&KR1227;¶
篥　緇塵白帢堪悲澹雲芳草萋迷誰把玉簫輕按離¶
人正是愁時¶
　　　幽思¶
酒醒何處月落溪光曙牕外子規啼不住真箇不如歸¶
<pb:KR4j0076_WYG_036-11b>¶
去　莫言身後虚名難忘菰飯蓴羮契濶山中茅舍恐¶
他鶴怨猿驚¶
　　阮郎歸¶
　　　風情¶
綠蕉殘夢雨絲絲黄鶯飛去遲玉郎偷影入羅帷巫山¶
路不迷　湘簟滑翠鈿欹燈花雙穗垂凭肩宻約兩心¶
知香唇暗齧時¶
　　畫堂春¶
<pb:KR4j0076_WYG_036-12a>¶
　　　詠美人足和友人韻¶
鳯頭低露畫裙邊繡幫三寸花鮮凌波何幸遇嬋娟瓣¶
瓣生蓮　怪殺夜來狂甚温香一捻堪憐玉趺褪盡軟¶
行纒被底燈前¶
　　　詠美人目和友人韻¶
銷魂全在眼波秋盈盈怕見春愁暮江人去正凝眸粉¶
淚難收　宻意燈前頻送幽情扇底微鈎繡幃斜睨半¶
含羞别様風流¶
<pb:KR4j0076_WYG_036-12b>¶
　　山花子¶
　　　春情¶
脈脈柔情怯曉風茜裙雙帶綰芙蓉僻徑遇人羞背立¶
栁陰中　幾度暗顰眉黛綠一回微笑粉痕紅願作翠¶
堤芳草軟襯鞋弓¶
　　眼兒媚¶
　　　重過維揚¶
亂蟬衰栁泣䢴溝舴艋是重遊青山不改紅蕖將吐白¶
<pb:KR4j0076_WYG_036-13a>¶
了人頭　數聲畫角殘陽裏羈客易悲秋多應惹起十¶
年舊夢一片閒愁¶
　　桃源憶故人¶
　　　别愁¶
玉驄肯住人難住漠漠征塵何處只有芳魂似絮飛向¶
陽闗路　緑蕉影裏雙鬟語夢斷風流無據屈指鳯城¶
人去幾度紗牕雨¶
　　三字令¶
<pb:KR4j0076_WYG_036-13b>¶
　　　重過燕山¶
燕市客悵重遊又深秋凉月小暮山愁玉蟾蜍金腰䮍¶
醉紅樓　人如玉倚香篝撥箜篌紅蠟下錦纒頭眼波¶
横眉黛淺最風流¶
　　栁梢青¶
　　　江寺¶
幾㸃遥山夕陽西下黯黯殘雲栁絮將飛杏花初謝江¶
上孤邨　天涯又值殘春更不禁青衫淚痕細雨扁舟¶
<pb:KR4j0076_WYG_036-14a>¶
寒燈古寺一箇愁人¶
　　　贈妓¶
記得年時羅敷未嫁碧玉初笄紈扇深遮雙螺髙綰剛¶
解相思　花前珍重幽期更恰好燈昏篆微半餉偎人¶
十分濃醉一味嬌癡¶
　　　七里灘¶
莫向江頭問他漁父誰醉誰醒一葉輕船數聲横玉雲¶
樹冥冥　狂奴故態堪驚垂釣處寒鵶亂鳴落落鷗灘¶
<pb:KR4j0076_WYG_036-14b>¶
蘋香蟹籪潮白山青¶
　　少年遊¶
　　　江景¶
白蘋古渡丹楓逺寺好景正深秋暮嶺重重寒霞片片¶
江路去悠悠　羈遊汗漫寸心千里回首不勝愁漁寺¶
歌殘栁橋人散凉月伴孤舟¶
　　南歌子¶
　　　詠所見¶
<pb:KR4j0076_WYG_036-15a>¶
嫩綠含烟舞妖紅映水明珠宫寶幙勝層城驀地絳雲¶
深處遇娉婷　繡帶鴛鴦煖羅裙蛺蝶輕紅兒為字雪¶
兒名偷㸔桃花扇底最闗情¶
　　雙調望江南¶
　　　楓橋夜泊¶
楓橋路烟水正迢迢欲向東君尋舊約渚花巖月兩無¶
聊孤負是春宵　人何在獨倚赤欄橋遥憶去年櫻笋¶
候畫船紅燭聴吹簫往事更魂消¶
<pb:KR4j0076_WYG_036-15b>¶
　　　為友人悼歌姬桐月¶
江南好烟景媚晴川栁絮澹雲寒食節杏花香雨裌衣¶
天腸斷畫橋邊　初相見碧玉破𤓰年半餉幽歡疑夢¶
裏幾畨私語避人前嬌小最堪憐¶
　　　又¶
江南好花信正芳菲金屋莫愁偏早嫁畫船桃葉恰同¶
歸風動六銖衣　閒竚立不羡蝶雙飛銀甲按箏歌調¶
促玉枰賭酒笑聲微往事尚依稀¶
<pb:KR4j0076_WYG_036-16a>¶
　　　又¶
江南好良夜月華新舞罷爭㸔埀素手歌殘未許齧丹¶
唇妬殺是横陳　懨懨病憔悴度芳春何事窈娘偏薄¶
命多應小玉是前身縹緲夢中人¶
　　　又¶
江南好人在畫船中桃扇半欹眉黛嫵杏衫初卸粉香¶
融洛浦降行踪　尋芳去欵乃夕陽紅屬玉雙飛春恨¶
淺丁香百結暮愁濃相憶忽相逢¶
<pb:KR4j0076_WYG_036-16b>¶
　　　又¶
江南好六曲畫屛開真箇有情憐宋玉未應輕折在章¶
臺幽徑少人來　燈兒下媚絶粉香腮無語但垂雙舞¶
袖背人偷換合歡鞋長夜費安排¶
　　　又¶
江南好綠水蘸明粧卓女漫誇眉際黛媫妤别具體中¶
香窣地舞裙長　風流甚半醉泥檀郎蝶塢迷藏無處¶
覓鴛幃秘戲不禁狂些事費思量¶
<pb:KR4j0076_WYG_036-17a>¶
　　　又¶
江南好驀遇曲欄邊弱栁作腰長自顫夭桃靧面並生¶
妍一笑更嫣然　留歡住雙跪佛龕前鍥背不忘同死¶
約癡情還想再生緣私誓兩心堅¶
　　　又¶
江南好烏桕夜烏啼楚峽乍逢真似夢隋樓欲到忽生¶
迷何異武陵溪　燈如晝檀板翠眉低金谷好花曾共¶
賞翠屏纎手憶同攜醉墨曩時題¶
<pb:KR4j0076_WYG_036-17b>¶
　　　又¶
江南好佳麗數紅兒祇為獨眠偏起早翻因宻約故來¶
遲心事阿儂知　疎桐影和月亂罘罳子夜曲殘人巳¶
醉甲煎燒罷帳還垂端的是情癡¶
　　　又¶
江南好愁坐厭芳樽青鳥漫傳千里信彩鴛應化異時¶
魂孤負月黄昬　疎鐘靜屈戌掩重門繡閣不聞蓮屧¶
響羅衫曾印口脂痕無計再温存¶
<pb:KR4j0076_WYG_036-18a>¶
　　　又¶
江南好孤舘又新秋明月正圓偏作暈彩雲欲散逈難¶
留暮雨更添愁　閒思遍曲巷少年遊燈下卸頭簮茉¶
莉帳中含笑撥箜篌往事最風流¶
　　　又¶
江南好腸斷為知音南陌碧桃尋舊約西綾繡帶結同¶
心良夜漏沉沉　人何在門閉落花深膩粉尚粘雙鈿¶
合殘香猶暖舊瑶琴幽恨至如今¶
<pb:KR4j0076_WYG_036-18b>¶
　　賣花聲¶
　　　江村¶
斗帳異香薰無限温存鳯簫吹罷更偎人枕上雙蛾衾¶
上淚事事消魂　潦倒厭芳樽身在孤村梧桐殘露隔¶
牕聞别是一畨滋味也月澹燈昏¶
　　思佳客¶
　　　和呉夢牕詠半面髑髏¶
雲雨巫山巳𣺌茫尚餘粉靨費端相細腰猶想藏衾内¶
<pb:KR4j0076_WYG_036-19a>¶
髙髻還疑墜枕傍　桃葉艇杏花墻一般微露斷人腸¶
而今青草斜陽裏漫學徐妃半面粧¶
　　　又¶
蜨蝶芳魂那可招無端半面尚含嬌香埋秋蘚藏羅襪¶
影斷春波失翠翹　金鳯慧玉環妖賸留雙嫵待人描¶
勸君莫作繁華想細雨飛花一夜消(金鳯即閩主/王延鈞陳妃)¶
　　　又¶
人面桃花一様殘東風孤塜不勝寒移時蓮歩空餘窄¶
<pb:KR4j0076_WYG_036-19b>¶
嚙處櫻桃已損丹　寒食路北邙山荒榛長夜雨漫漫¶
當時無限相憐惜覔取情人試一㸔¶
　　　又¶
杜宇啼殘一夜風棠梨猶剪嫁衣紅曾於簾内匆匆見¶
却向溪邊草草逢　山静悄月朦朧青燐數㸃蠟燈同¶
從今落盡鉛華色天女鳩茶總是空¶
　　虞美人¶
　　　相逢¶
<pb:KR4j0076_WYG_036-20a>¶
海棠憔悴春光去白晝亷纎雨瑣牕愁坐正思儂恰好¶
畫堂深處驀相逢　繡裙窣地雙鴛小妬殺腰支裊¶
博山香細酒微温無奈嬌波燈下最撩人¶
　　　感舊¶
碧蟾偷弄梧桐影屈戍霜華冷玉人何處夜燒香記¶
取畫欄西轉曲池傍　别來痩損腰如削還憶花前約¶
此生無刻不闗情最是蘭膏欲灺酒初醒¶
　　　旅懷¶
<pb:KR4j0076_WYG_036-20b>¶
晩峯斜帶秋雲碧悶坐羈懷積楚江迢遞夢難通愁㸔¶
别時紅豆繡嚢中　小樓隙月風箏細落葉吟香砌酒¶
醒燈暗畫簾垂試問此時心事阿誰知¶
　　　登太白酒樓¶
齊山幾㸃青螺小千尺寒波遶無端舟楫往來忙試問¶
千秋誰似謫仙狂　孤城畫角烟初暝望斷江南信勸¶
君此處莫凭樓只恐白雲飛去不勝愁¶
　　　渡江述懷¶
<pb:KR4j0076_WYG_036-21a>¶
夜闌怕向篷牕睡諳盡孤眠味長江笑我往來頻况是¶
早春時候倍愁人　従前好景都辜負總為儒冠誤此¶
身底事不能閒嬴得半江風雪浪如山¶
　　鵲橋仙¶
　　　清明¶
鶯聲似曲花光如醉玉溆波紋微皺亂烟苦雨近黄昬¶
又醖釀清明時候　迢迢歡夢厭厭酒病小院坐殘銀¶
漏情知薄倖不歸來猶自把繡衾薰透¶
<pb:KR4j0076_WYG_036-21b>¶
　　南鄉子¶
　　　歸思¶
江上笛聲殘雙槳悠悠去不還篷背雨聲潮又急潺潺¶
兩岸呉山濕影寒　憔悴損朱顔屈指韶華鬢忽斑回¶
首故鄉千里外漫漫獨對梅花淚暗彈¶
　　　月夜¶
羅襪錦茵重葉葉珠衣不耐風去似彩雲來似夢匆匆¶
腸斷迴廊細雨中　愁倚畫樓東六曲屛山燈影紅月¶
<pb:KR4j0076_WYG_036-22a>¶
自徘徊花自笑朦朧孤負鑪香徹夜濃¶
　　　垂絲海棠¶
爛漫趂新晴絳萼穠葩蘸水明慵倚寶欄香又軟娉婷¶
惹定春光最有情　曉幙正啼鸎浥露垂垂力不勝渾¶
似玉人初睡起輕盈媚臉紅潮醉未醒¶
　　踏莎行¶
　　　佳人¶
繡袜留香羅裙拂翠盈盈絶稱韶光媚漫將團扇掩嬌¶
<pb:KR4j0076_WYG_036-22b>¶
羞風流偏解憐夫壻　燕妬雙棲蓮慚並蒂酒酣百種¶
春情昵小屛低檻月朦朧雲鬟壓枕花香細¶
　　　春望¶
陌栁飄綿園梨糝雪紅亭綠酒人離别春光不是别離¶
時别離偏向春時節　舊夢無痕新愁似結亂鵶啼處¶
山千叠漁燈㸃㸃隔江明蘋絲帶雨波聲咽¶
　　　落花¶
狼藉金鋪飄零玉溆蔫紅皺白隨風舞殘枝裊裊怨斜¶
<pb:KR4j0076_WYG_036-23a>¶
陽玉環飛燕俱塵土(辛稼/軒句)　蝶泥餘香鶯辭荒圃畫橋¶
客散濛濛雨美人睡起正凭䦨嬌波凝矚愁無語¶
　　　前題¶
桃片縈烟梨花墮雪畫樓惆悵聞啼鴂紅妝掩淚訴東¶
君低徊欲向枝頭别　可是嬌姿風姨妬絶頓教一夜¶
芳菲歇而今算作未開時何須檀板悲歌咽¶
　　小重山¶
　　　春情¶
<pb:KR4j0076_WYG_036-23b>¶
百寶欄前丹棘開畫屛深幾曲掩蓬萊玉人無語立瑶¶
堦腰肢小須築避風臺　酒暈入蓮腮風流鴛帳裏費¶
安排桃笙滑溜鳯凰釵燈兒下倩繫合歡鞋¶
　¶
　¶
　¶
　¶
　十五家詞巻三十六¶
