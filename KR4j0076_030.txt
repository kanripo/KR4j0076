# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.899480
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷三十
<pb:KR4j0076_WYG_030-1a>¶
欽定四庫全書¶
　十五家詞巻三十　　　　　　休寜孫黙編¶
　　董以寧蓉渡詞中¶
　中調¶
　　臨江仙(第四體/)¶
　　　昨夜¶
昨夜玉人迎笑䖏石榴花壓重墻湘簾垂徧鬱金堂籌¶
分雙陸局帖較十三行　韻事好消清晝舊歡無奈思¶
<pb:KR4j0076_WYG_030-1b>¶
量輕魂銷在鏡臺旁緣隨骰采卜酒帶口脂嘗¶
　　一剪梅¶
　　　酒闌歌示程邨¶
與君詩酒兩相于座有紅于尊有青于湘蘭不並草軒¶
于山鳥刑于山花友于　夜闌聨袂鼔綿于舞罷神于¶
吹罷茵于徐徐卧去覺于于一石淳于一夢淳于(紅于/妓名)¶
(青于酒也出衍𤣥記軒于蕕草出相如賦白詩野鳥山/花吾友于綿于曲名徐徐句出荘子神于秦俠士舒章)¶
(劒茵于笛名淳/于一髠一棼)¶
<pb:KR4j0076_WYG_030-2a>¶
　　　如詞¶
慣得相擕花下游蘇大風流蘇小風流而今别况冷于¶
秋燕去南樓人去西樓　等閒平判十分愁儂在心頭¶
卿在眉頭少年心事總悠悠一曲揚州一夢蘇州¶
　　後庭宴¶
　　　譴燕¶
紫燕雙依雕梁並語拴簾不放伊飛去問伊昨夜過香¶
溪見郎那裏花間住　一囘捲上簾兒放去尋郎何䖏¶
<pb:KR4j0076_WYG_030-2b>¶
待晚歸來銜得粘泥絮似訴畫樓前薄倖人如許¶
　　蝶戀花¶
　　　落拓¶
身是暮春風裏絮浮蟻呼盧到便牽留住絃索笙簫聲¶
亂䖏二圍紅袖争詩句　以客為家家似寓偶爾浮家¶
收拾閒情緒阿婦驚疑前致語問郎何不歸家去¶
　　漁家傲¶
　　　黄鶴樓邊漁艇¶
<pb:KR4j0076_WYG_030-3a>¶
孤篷漁艇烟中駕晴川自寫吳綾帕漁子不知身是畫¶
呼婦罵問錢昨夜存多寡　網得巨魚驚又詫復呼阿¶
婦歡然話黄鶴樓邊閒去耍沽酒罷歸來月上山頭乍¶
　　蘇幕遮¶
　　　簾外聽墮釵聲¶
玉鈎垂犀箔䕶肻逓春風偏斷游絲路内裏暗聞釵響¶
度擲地金聲抵得天台賦　望明粧遮薄霧閙掃雖鬆¶
窣墮知何故難道拔時纖手誤倘為儂来忽地迴頭顧¶
<pb:KR4j0076_WYG_030-3b>¶
　　　花間聽彈指聲¶
緑初迴紅漸出樹樹春交纖手輕來折為底闗心攀又¶
歇無語無言自把螺紋畫　爪纔修琴罷撥嚙遍纖痕¶
獨向東風剔畢竟思量春可惜待問分明瞥去屏山隙¶
　　　窗下聽咳聲¶
粉罘罳金屈戍花影交加昨夜扶行䖏欲𠻳還驚蘭玉¶
飫低鎻輕喉不放隨風去　怪重来偏未遇窗外濛濛¶
立盡三更雨不是𠻳聲能聽取便認衣香難捉迷藏住¶
<pb:KR4j0076_WYG_030-4a>¶
　　　迴廊聽鞋底聲¶
月初沉星欲滴一帶迴廊曲曲猶能覔暗數闌干應六¶
七聽徧行蹤不是伊家屧　步偏那行轉怯似待如迎¶
却是来時節半晌消停憐窄窄兩瓣輕蓮曉起看無跡¶
　　　屏邊聽浴聲¶
兎華輕螢照冷瞰浴潛來轉傍湘簾等誰料銀屏遮鳳¶
脛小玉嬌憨枉賺黄金餅　粉應消珠定映喚取湯添¶
冷熱心頭省荳蔲方挼知未竟半晌纔看秃袖來花徑¶
<pb:KR4j0076_WYG_030-4b>¶
　　　樓前聽骰子聲¶
鳳簫停鸞幕啟十二樓髙結遍春風綺今夜玉人慵不¶
倚骰子逡巡擲向纖纖指　似無愁如有思漫想間猜¶
卜甚心頭事轉憶前宵楸局裏親㸃牙籌賭喝雙雙雉¶
　　　房中聽喚婢聲¶
綺窗明金屋煖香篆浮簾脉脉垂銀蒜翠幔欲搴行又¶
緩生怕鴉鬟閒話長和短　茗須烹花待灌檀口輕圓¶
頻把蘭香喚喚乆不来誰作伴知道伊家獨坐粧臺畔¶
<pb:KR4j0076_WYG_030-5a>¶
　　　燈下聽剪刀聲¶
紫紋綾紅錦縀裁向燈前響雜黄金釧應恐鴛鴦分背¶
面鈿尺頻移停䖏商量遍　晃難移人未倦叠股并刀¶
運䖏分明見萬縷柔腸縈莫遣欲斷仍連試倩蕭娘剪¶
　　　隔幃聽夢魘聲¶
穗煤昏蓮漏杳只隔重幃逺似蓬萊島魂夢知他何䖏¶
繞欲醒頻呼話覺糊塗好　養孃癡香婢小憨睡瞢騰¶
只索将伊呌狂夢魘來應未料試問伊家可喚江郎覺¶
<pb:KR4j0076_WYG_030-5b>¶
　　　帳畔聽流蘇響聲¶
枕珊瑚床玳瑁懸蛤初収帳底容難照忘却流蘇能轉¶
掉漫掲輕羅傍動銀鈎了　響原輕聲漸悄睡熟鸚哥¶
定不驚他覺和月和雲和被抱一夜春風㪚盡愁多少¶
　　甘州徧¶
　　　賦得不信比來常下淚開箱驗取石榴裙¶
深宫裏鎮日黛眉低意支離最堪憐是相思說話男兒¶
聽慣不經思　抛妾淚怕人疑湘裙寧濕不将雙袖染¶
<pb:KR4j0076_WYG_030-6a>¶
胭脂開箱䖏無語立多時訴伊知石榴紅䖏都是杜鵑¶
啼¶
　　醉春風¶
　　　索履¶
蓮瓣重苔嫩移過朱欄近碎紅纖緑㸃微尖襯襯襯為¶
惹春塵繡來雙雀絲兒微褪　好向蕭郎訊弓様休難¶
認香泥踏䖏記曾量寸寸寸願裹羅襟攜歸繡院敎奴¶
重整¶
<pb:KR4j0076_WYG_030-6b>¶
　　　來燕¶
添繡鴛鴦線懶認春風面停針忽喚侍兒看燕燕燕香¶
壘新增雕梁小語今年初見　纔信韶光艷幽院閒尋¶
遍那知巳是杏花飄片片片舊燕重來箇人何䖏幾回¶
難遣¶
　　芭蕉雨¶
　　　本意¶
深鎻緑天小院奈心兒己是如他捲添得雨聲厮亂試¶
<pb:KR4j0076_WYG_030-7a>¶
問與妾何干将愁共判　軃着肩兒一半凭向曲欄畔¶
憶粉郎今夜瀟湘逺還再問可曾知須把妾䖏移将郎¶
邊種滿¶
　　行香子¶
　　　題孫無言半瓢居¶
疑是廉泉還是文園喜先生於此盤旋酒槍花下棋局¶
鷗邊勝謝家池裴家墅米家船　客来薄醉客去髙眠¶
想羲皇欲往從焉何須碌碌更問塵緣羨上陽花平陽¶
<pb:KR4j0076_WYG_030-7b>¶
第洛陽田¶
　　鳳凰閣¶
　　　閣中¶
記桃花時節攜登香閣小婢呼茶出蓮幕縱是愁難細¶
說說來防錯抵多少眼酬眉酢　生怕人疑故向窗前¶
倚着早見桃花已零落妾命郎情只恐似他都薄便無¶
語臨風蕭索¶
　　青玉案¶
<pb:KR4j0076_WYG_030-8a>¶
　　　索鏡¶
菱花憐我秋來瘦故把清光都黝修書為問郎知否照¶
人青眼有前無後花下常蓬首　陳宫舊様鴛鴦紐曾¶
鐫下色空心咒魚腹而今須再剖臨鸞一拂烟鬟香溜¶
風月纔依舊¶
　　看花回¶
　　　索琴¶
桐尾魚紋響欲仙金線頻添聲聲報入雲空裏敢驚他¶
<pb:KR4j0076_WYG_030-8b>¶
鳥醉花眠自從人去後懶撥春纖　故嗔小婢太癡顛¶
付與青烟秦吏袋魚須寄去倩郎重整新絃歸來相對¶
好一曲紅鹽¶
　　感皇恩¶
　　　咏鏡¶
有福共嬋娟相依白首看盡雙娥似垂栁此中何䖏有¶
箇人兒爭瘦笑効顰難效腸迴九　春塵飛䖏有時昏¶
黝拂拭紅綿勞玉手芙蓉映入疑是瀟湘清瀏怪東風¶
<pb:KR4j0076_WYG_030-9a>¶
起䖏吹難皺¶
　　兩同心¶
　　　對飲¶
花覆犀簾重來粧次不言中覺有寒温微笑䖏知叅悲¶
喜誰忖得無限思量兩人心事　徐設雕文小几青鬟¶
列侍漫猜枚鈎弋開拳慵把酒相如病肺到更深月澑¶
重門又還歸矣(鈎弋夫人初召至時兩/手皆拳漢武披之即開)¶
　　天仙子¶
<pb:KR4j0076_WYG_030-9b>¶
　　　為婢催粧¶
幾度低眸燈下說環兒欲試何須玦一生辜負是今宵¶
将伊撇嗔儂劣瘦盡休将珠淚竭　酥乳緊拴紅袙袜¶
袙衣鬆打鴛鴦結料伊悲喜總銷魂難重憶難相決明¶
朝看你來時節¶
　　千秋嵗¶
　　　為鄧元昭先生壽¶
錦衣方晝早見雲歸岫留與鄴堪先後文章西邸㑹絲¶
<pb:KR4j0076_WYG_030-10a>¶
竹東山奏争羨處優閒總是¶
君恩厚　囘首金門漏猶恐詢耆舊烟水畔清風袖鳯彪¶
兒輩戲裙屐門生候將酒進年年長向花前壽¶
　　小桃紅¶
　　　手書¶
郎寫梅花體輕軟如郎意别後濤箋叠成雙鯉倩鴻來¶
寄怎書中栁骨與顔筋不比當初字　再認棠花記還¶
是郎親製想是年來摹成舊榻硯花開矣莫非他冶貌¶
<pb:KR4j0076_WYG_030-10b>¶
與柔心一變都如此¶
　　月上海棠¶
　　　月照¶
畫廊曲曲通金井捲湘簾月照流蘇冷人睡桃笙最貪¶
看遍身花影釵横䖏盤手靈蛇委枕　香沉小鴨餘殘¶
餅鏡臺邊早沁明朝粉好夢中間料應知有人厮近那¶
知被夢裏人兒驚寢¶
　　離亭燕¶
<pb:KR4j0076_WYG_030-11a>¶
　　　送孫魯三之汝寜¶
唱罷驪歌君去正是紅橋飛絮栁㟁朱樓簾盡捲人指¶
吟鞭遙覷風綽酒旗邊早又邀人欲住　多少雲山烟¶
樹多少竹塘花嶼褥地錦天看不盡好把詩囊閒貯他¶
日侍髙堂說向黄山深䖏¶
　　師師令¶
　　　人前¶
斜簪玉導倚玉臺前照人來故故不寒溫窣地對鏡中¶
<pb:KR4j0076_WYG_030-11b>¶
㣲笑正缷諢韝紅欲耀把杏衫輕罩　等閒說遍情難¶
告見星眸微掉漫将銀筯撥罏灰畫箇字與伊知道還¶
向屏山斜䖏靠把鸚哥閒敎(諢韝婦人/梳時臂衣)¶
　　百媚娘¶
　　　為阮亭題青溪册葉同程邨羨門作(乍遇/)¶
忽見璧人縹緲鸚鵡呼茶偏早迎門桂子纔傳語執燭¶
櫻桃先到半晌出來深福了洛浦珠光繞　金線巷頭¶
原杳錦帶坊前應少暗憶舊觀都不似此際相逢偏好¶
<pb:KR4j0076_WYG_030-12a>¶
乍飲便敎斟鵲腦薄醉扶行悄(小玉傳有桂子櫻桃俱/婢名李師師居金線巷)¶
(東京佳麗在錦帶坊/鵲腦入酒令人相思)¶
　　　又(奕棋/)¶
小院銅鐶雙扣何事堪消殘酒漫拂玉紋楸局子賭箇¶
今宵無偶半局便知郎欲覆先逐康猧走　若使白頭¶
相守應似橘中仙叟一緉態盈娘子襪輸與兒家着否¶
輸罷猶然第二手好比吳興栁(康猧用唐明皇事巴林/人園橘大如三斗盎剖)¶
(開有叟對奕一曰我輸王母女態盈娘子躋虚龍縞襪/八緉梁武命次奕品三巻凡二百七十八人栁惲第二)¶
<pb:KR4j0076_WYG_030-12b>¶
　　　又(私語/)¶
厭舞樽前雙柘說向枕邊燈下幾向鮫綃親裹淚纔信¶
儂言非假軟語商量難待夜准擬将身嫁　阿母聽來¶
應訝覔箇酒殘歌暇私學長生傳宻誓暗覺口脂飄麝¶
却更滿眶秋欲瀉微潤櫻桃液¶
　　　又(迷藏/)¶
慵把草兒重闘慵把鈎兒私授學得雙文通内裏捉向¶
小樓前後鸚鵡明知花幔覆消息何曾漏　行䖏落些¶
<pb:KR4j0076_WYG_030-13a>¶
紅豆潛䖏露些紅袖葉宻花深渾未覺石畔猛聽微𠻳¶
覔到者邊何䖏走輸了鴛鴦扣(元詩小樓前後捉迷藏/王衍詞云者邊走那邊)¶
(走只是/尋花栁)¶
　　　又(彈琴/)¶
人說笙簫偏好却把金徽藏了為有知音今夜聽&KR0184;剪¶
麻姑仙爪三尺落霞雙袖遶流水溶溶曉　簾外黄鶯¶
休攪架上綠鸚應悄贏得檀郎渾不語但見篆烟微裊¶
撫罷倩郎更别調彈箇求凰操(落霞琴名/流水琴曲)¶
<pb:KR4j0076_WYG_030-13b>¶
　　　又(讀書/)¶
滿架牙籤曾購入掌茶杯常覆郎著新書還未較玳瑁¶
親敎装就盥罷薔薇挼荳蔲細把丹鉛讀　却羨長門¶
堪售更似凌雲堪奏狂燭饞脂都換却坐徹蓮花宵漏¶
漸覺輕寒肩上透便擁蕭郎袖(茶杯常覆李易安事薔/薇露盥手又荳蔲盥手)¶
(名澡豆寧王好聲色有燭百炬酒酣作狂則燭昏/昏如掩嬾婦魚脂作燈照筵宴則明一名饞魚脂)¶
　　　又(偷窺/)¶
比翼雙鶼堪羨比目雙魚曾願聞道月精交月孕影動¶
<pb:KR4j0076_WYG_030-14a>¶
銀蟾如練乆覷苔陰纔欲轉忘墮釵頭燕　網戸玲瓏¶
看便驚酲隔簾花片那畔綺窗誰竊笑應是何郎偷見¶
驀地凝眸紅暈面倚徙欄杆遍¶
　　　又(秘戲/)¶
雨滴桐花鴛甃風約蘭缸如豆却怪神機枕畔盒何物¶
将人僝僽魚鏁沉沉傳玉漏香浸交紅覆　還把雙星¶
私咒水誓蘭期偏乆釵影釧文俱蕩漾光凝紅酥欲透¶
抱日癡雲将做晝姊妹應來候(神機枕用史鳳事唐詩/嬌郎癡若雲&KR0573;日西窗)¶
<pb:KR4j0076_WYG_030-14b>¶
(曉史鳳有交/紅被凝去聲)¶
　　傳言玉女¶
　　　索枕¶
一枕春生香煖桃笙小簟當年初繡親染鴛鴦線而今¶
獨自對得鴛鴦靦覥雙蓮板上淚潮深濺　可歎雙肱¶
被春眠都曲軟游仙好枕借向邯鄲店奴從金屋也得¶
夢兒方便莫敎驚墮一團花片¶
　　釵頭鳳¶
<pb:KR4j0076_WYG_030-15a>¶
　　　七夕為嫦娥賦¶
鵲橋駕銀河瀉嫦娥正送天孫嫁寒宫内清暉改當年¶
竊藥情輕背奔到蟾宫寂寥無奈悔悔悔　緣難借情¶
甘舍笑他㑹合剛今夜憐分袂遙相對織完錦泪明年¶
再何似孤栖長依仙桂奈奈奈¶
　　河滿子¶
　　　同程邨閒話¶
雖病猶能縦酒惟窮然後工詩欲與孔方新結好他言¶
<pb:KR4j0076_WYG_030-15b>¶
素不相知若輩福應如許吾儂分合如斯　舊是愛花¶
成癖新添惜墨成癡若比孤山林䖏士但非鶴子梅妻¶
願得任從我好何妨不合時宜¶
　　風入松(第二體/)¶
　　　索筆¶
閒擎綵筆染香膠自把黛痕描而今老去中書令奈描¶
來半損輕妖待倩歐家紫脚更須蔡氏紅腰　好慿青¶
鳥索香毫囑付幾嘮叨一春腕弱時欹顫學不成書聖¶
<pb:KR4j0076_WYG_030-16a>¶
丰標寫得鴛鴦字軟染來蛺蝶圖嬌(景華録歐陽詢筆/管用祡脚梨又筆)¶
(工蔡輔有紅/腰貼股二種)¶
　　于飛樂(第二體/)¶
　　　索扇¶
想輕紈初棄也漢院初秋早班姬吹動新愁奈秋千力¶
倦後香汗微流春中解珮只消承楊栁風柔　唱舞衣¶
歌扇句凝望雲頭怎禁他滿月難鏤問卿卿将新箑買¶
向梁州寄來籹閣寫些兒小字銀鈎¶
<pb:KR4j0076_WYG_030-16b>¶
　　剔銀燈(第二體/)¶
　　　索粉¶
記得栁堤初餞春風省送蓮花艷湯餅親餐香巾拭汗¶
妾面何如郎面别來瘦減更難入蕭郎青眼　仙的勻¶
來深淺還羞把輕羅微掩一捻粉丸數匙榴汁索補芙¶
蓉雙臉盈盈小靨纔稱朱櫻一㸃¶
　　御階行¶
　　　畫廊¶
<pb:KR4j0076_WYG_030-17a>¶
畫廊窗小蟬紗䕶彷彿巫山雲路人來花下看糢糊幾¶
把玉郎呼誤一回纔是臨風鶴氅真箇花間度　殢如¶
朝雨濃如霧多少情懷未訴脫将錦臂與郎添早慮歸¶
時多露一畨歡愛一畨惆悵兩兩頻迴顧¶
　　一叢花¶
　　　閨情¶
銀華九寸水溶溶長自映芙蓉春風一夜吹愁去相看¶
䖏漸覺眉鬆浮渲纔梳方空新換不似舊時慵　筆床¶
<pb:KR4j0076_WYG_030-17b>¶
簫局幾塵封閒情拂拭中捲簾欲放㳺絲入相看䖏重¶
憶春風草緑無痕花紅未落不見去來蹤(九寸銀華鏡/見初學記)¶
　　送入我門來¶
　　　賦情¶
篆髻看梳弓趺看裹後堂不避人來為愛吟詩長日鎮¶
相陪圍棋幾缷搔頭賭更行酒常藏約指猜　最是鐘¶
聲敲䖏毎向燈前分手無限徘徊到得而今常是隔蓬¶
萊水流墻外桃花去只風引雛時燕子迴¶
<pb:KR4j0076_WYG_030-18a>¶
　　金人捧露盤¶
　　　閨情¶
杏花烟桃花雨栁花風愁中過偏覺匆匆姊歸何意不¶
敎春色駐簾櫳籹成無事朱闌外數盡殘紅　笛床閒¶
琴床冷繡床委筆床封却都為玳瑁床空銀床新汲轆¶
轤更覺似心中春歸何䖏偏難道郎䖏方濃¶
　　踏青游¶
　　　南村¶
<pb:KR4j0076_WYG_030-18b>¶
郭外青青風日如今方美覔一箇板橋娘子向前村尋¶
詩思見宿水鸕鷀起白蕩小舟三四晒漁簔緑楊烟裏¶
　有箇漁家将魚換酒村肆煮一半下些鹽䜴更指㸃¶
松楸道百年休計南崗幾多墓一半無人掃矣¶
　　蕙蘭芳引¶
　　　咏宋團扇畫松石同程邨限韻¶
紈扇班姬應嫌却漢宫都小恨秋雨梧桐春信奈何偏¶
杳此情難畫誰堪把丹青應詔便捧黄髙手怎寫長門¶
<pb:KR4j0076_WYG_030-19a>¶
悄悄　滿月難鏤微風進御欲陳情表便淡竹疎風不¶
許蝶蜂纒繞但敎圖得相思雙鳥向岳宫時得晚風輕¶
舀(王建宫詞欲進/微風到御床)¶
　　霜天曉角¶
　　　辛夘除夜¶
一般奇咄聽小童來說道是明朝元日廢吾書三太息¶
流年催急更怕看新厯床頭壓嵗錢兒謀之婦何曾得¶
　楚天遙濶親署重重驛應說小兒癡絶乆不見班衣¶
<pb:KR4j0076_WYG_030-19b>¶
曵還将墨汁自寫春聨帖并書小字懸門道以寧謹謝¶
客¶
　　簇水¶
　　　問侍兒月上花梢幾許¶
郵逓春風歡期暗寫呉綾帕記來心上便打斷小姑閒¶
話去把流蘇收拾等待銀蟾掛到半晌却嗔郎詐　天¶
似畫想應是紅樓遮斷偏郎䖏牆髙麽知他來否把墮¶
髻先輕缷且再閒呼小婢看向迴廊下佯相報月上花¶
<pb:KR4j0076_WYG_030-20a>¶
梢乍¶
　　江城梅花引¶
　　　夜聽鄰家蕭氏絃索¶
誰将銀甲撥清商是蕭郎是蕭娘悄似玉人虚步繞迴¶
廊驟似避人遲似戀凄凉似誤佳期正逺望　逺望逺¶
望最難忘夜正凉曲未央聽也聽也聽不足更度新腔¶
最是一聲小妹斷人腸戚戚噥噥如對語難禁得向東¶
風訴恨長(絃索有小/妹子曲)¶
<pb:KR4j0076_WYG_030-20b>¶
　　愁春未醒¶
　　　青兒曲(有引/)¶
　青兒者邑先達楊中丞家妓也今為余家僕婦嗟哉¶
　憔悴矣然猶記旗亭舊曲適文夏右文艾庵程邨諸¶
　子同渠舊主人東起過飲因索清歌覺有羞見江東¶
　之意其音瑟瑟似聽潯陽江上聲詞以傷之還恐才¶
　人老大都如是耳¶
千金不惜歌舞敎成似燕離巢後呢喃猶作畫梁聲自¶
<pb:KR4j0076_WYG_030-21a>¶
分年踰絃索笙簫讓後生今宵何事重聞呼喚幾度如¶
酲　欲奏清音花檀乍拍淚已盈盈幸得非牙郎買絹¶
不受伊輕但覺歌餘蘆花楓葉滿中庭最堪憐是卿猶¶
既嫁我未成名¶
　　鵲踏花翻¶
　　　語内¶
潦倒逢塲支離擁妓連宵憨擲紅魚賭到今典盡鷫鸘¶
三斗難沽拔卿頭上釵雙股醒時乂手月中吟醉時雙¶
<pb:KR4j0076_WYG_030-21b>¶
髻風前舞　凄楚空挾酒龍詩虎悔不當初尊阿堵且¶
幸由房相慰算來不似蘇季劉伶婦相攜負鍤已西風¶
敝裘猶自為儂補¶
　　醉翁操¶
　　　琴曲贈滸墅居停¶
醉翁匆匆相逢問何如黄公為憐客子兮途窮自言座¶
上樽中酒不空飲予在花叢花飲清霜兮醉紅　杯鑿¶
狼藉我亦龍鍾洗觴更酌撫壁上之焦桐一鼔而召清¶
<pb:KR4j0076_WYG_030-22a>¶
風再鼔而和長松愁多曲未終噫我來自東我别兮忡¶
忡君其目送兮飛鴻¶
　　法曲獻仙音¶
　　　䕶燈花¶
燒得燈明照他花睡小苑看花如畫喜箇銀缸綻開金¶
蘃欲與枝頭相鬬奈早有封姨妬吹将紅燭溜光如豆¶
　算風流可能長乆應似我薄命偏多僝僽長是怕他¶
殘䕶多時頻勞纖手一㸃香煤落将來把衣汚否又還¶
<pb:KR4j0076_WYG_030-22b>¶
從燈下細檢銀泥雙袖¶
　¶
　¶
　¶
　¶
　¶
　¶
　十五家詞巻三十¶
