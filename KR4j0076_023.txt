# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.724917
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二十三
<pb:KR4j0076_WYG_023-1a>¶
欽定四庫全書¶
　十五家詞巻二十三　　　　休寜孫黙編¶
　　鄒祗謨麗農詞下¶
　長調¶
　　滿江紅¶
　　　已丑感述¶
滚滚紅塵哭秋風斜陽宫刹方悟得夜半深池人盲馬¶
瞎山鬼狐威帝以虎小人猿化妻於獺待陳情細訴與¶
<pb:KR4j0076_WYG_023-1b>¶
天公凄涼煞　三里霧何時刮三月雨何時撒用不着¶
慈悲告伊菩薩老猾錢刀方作横少年薑桂何能辣醉¶
狂旹擊柱亦徒然衝冠髪(埤雅獺以猿為妻/化猿用竹書事)¶
　　陽臺路¶
　　　為阮亭題余氏女子繡高唐神女圖(阮亭唱巫/山一叚雲)¶
巫山夢浦蘭含綵照朝雲神女誰把纎穠長短寫出遷¶
延徐歩宋玉當時瑋態瓌姿彩毫曾賦夢來去又揺珮¶
褰帷杳不知處　但見呉綾一幅繡無雙鴻驚鳯舉綵¶
<pb:KR4j0076_WYG_023-2a>¶
縹吹烟香透繒雲絲雨只描到使君銀鈎小字斷腸千¶
縷大夫枕上依依夢魂誰主(圖上有繡阮亭自/題神女賦中語)¶
　　水調歌頭¶
　　　中秋次東坡韻¶
何處吹蘆管雙劍倚長天銀河萬斛前洗風景似當年¶
料得玳樓簾捲又怕玉人衣薄香褁夜珠寒破鏡銜團¶
扇寂寞小樓間　飄蝶夢驚鳥睡攪花眠剛道人間月¶
半天上月團圓我是前身金粟伊是今生玉女何事不¶
<pb:KR4j0076_WYG_023-2b>¶
周全待駕青虬去仔細問嬋娟¶
　　塞垣春¶
　　　初六日立秋歸舟偶和周清真韻¶
爽氣生蘭野飄細雨孤㠶卸蟬聲曵樹燕飛掠水遠村¶
如畫便桃笙葵扇如遥也獨把烏絲揮灑怪金風初欲¶
動不禁悲秋重冩　驀憶鏡中人自來依繡閣幽雅多¶
病為閒愁怯初長此夜記來朝巧時良日初臨好排待¶
針樓下寄語歸期近向羅衣再把(七日謂之良/日見風土志)¶
<pb:KR4j0076_WYG_023-3a>¶
　　天香(第二體/)¶
　　　七夕偶憶¶
芍藥初開菖蒲難見曾向畫簾趨倚黛影依稀粉痕零¶
落别是一畨情味香消酒冷筭只有好夢來睡分手紅¶
鵝邨畔銷魂碧雞坊裏　迴思别愁似縷剛腸早被秋¶
眸繫料他紅綃滿把暗垂鮫淚一夜西風古道吹不透¶
相思萬千里卧看雙星銀河如水(紅鵞邨即曇&KR1619;邨是/羲之換鵞處碧雞坊)¶
　(薛濤/所居)¶
<pb:KR4j0076_WYG_023-3b>¶
　　夏初臨¶
　　　本意¶
未雨梅天㣲風麥候薄寒乍散猶侵花信吹殘鶯雛却¶
哢新音尊前病起難任愛疎簾宻簟清隂橙花香透榴¶
花火照庭院深深　玉人此際閒對雲屏纔拈斑管徐¶
理瑶琴呉綾嫌重輕羅初試神鍼釵煉浮金綰鴉翎又¶
挿犀簮漫沉吟莫題秋怨難觧春心¶
　　長亭怨慢¶
<pb:KR4j0076_WYG_023-4a>¶
　　　七夕為立秋第二日¶
漸過盡鬱儀飛馭千頃瓊池一輪光素銀漢遥遥七㐮¶
靈匹河邉住從來此夕再不見佳期悞天若少情時應¶
苦禁天孫年年暗渡　看蟾閒兎寂筭只羿妻相妬纎¶
阿去也更不許鳯晨鸞暮恨昨宵青女初來便明夜黄¶
姑無主最腸斷人間留得欹鍼殘縷¶
　　揚州慢¶
　　　廣陵送孫無言歸黄山¶
<pb:KR4j0076_WYG_023-4b>¶
白嶽移文黄山招隠問君何不歸哉便石床丹竈盡冷¶
落蒼苔憶昔日軒轅鑄鼎容成採藥剩有高臺况山中¶
猿鶴思君何必徘徊　揚州城郭嘆年年紫陌黄埃縱¶
文選樓高竹西路好日踏千回三十六峰猶在白雲下¶
洞壑湏開向山靈寄語十年清夢歸來¶
　　黄河清慢¶
　　　阮亭招觀競渡竟日即席同方坦菴樓岡邵村¶
　　　唐耕塢諸先生分賦用晁次膺韻¶
<pb:KR4j0076_WYG_023-5a>¶
官閣晝冷初歇雨正逄令節重五梔子榴花齊放香消¶
清暑為弔靈均作賦恰隨處歳時荆楚年年繡鷁朱旗¶
最難逄酒龍詩虎　僧彌年少多才况佐節揚州風流¶
霞舉拾艾採蘭多少鵠儔鴻侣看盡魚龍曼衍舞回鶻¶
歌殘白苧留髠送客便日落莫催津鼓(津鼓客行鼓也/古詩日落聞津)¶
　(鼓/)¶
　　燕山亭¶
　　　咏漢宫秋用宋道君見杏花作韻¶
<pb:KR4j0076_WYG_023-5b>¶
青女初裁素縠長門冷落金莖注只有麗娟琥珀纓裾¶
艶絶披香蘂女瑶圃葩芳更掩映錦雲珠雨辛苦見婉¶
約朱欄不禁幽暮　便是淚染靈芸着紅玉壺中向人¶
如語千絲鐡網百寳流蘇傍他海棠何處留待深秋恐¶
化作晩霞歸去難據把金剪甚時重做(漢宫秋草花也/一名剪秋紗)¶
　　長相思慢¶
　　　和片玉詞¶
南浦依依西墻漠漠好夢初透蘭旌香珍竊去藥裹偷¶
<pb:KR4j0076_WYG_023-6a>¶
來易喜易恨多驚午夢初醒早空房簾影飛動初螢羅¶
襪痕輕蹈香堦猧吠疑聼　從别後良宵長自低巾掩¶
䄂懊惱多情秋河不動暮雨難期孤負雙成金猊火盡¶
剩篆烟一縷孤縈便淺嫌宻妬難忘嘉盟(忘去/聲)¶
　　催雪¶
　　　春雪咏海棠¶
窈𣺌珠簾㣲茫寳鏡彷彿綃宫錦地便湘水無波壓殘¶
蘭蘃恰見素靣凝妝只粉痕一線垂紅淚梅花魂冷梨¶
<pb:KR4j0076_WYG_023-6b>¶
花夢斷雲屏深閉　何事臨瓊砌但消受東君幽情寒¶
思還領却艶陽争些春意素手喜拈絳蠟畏珠箔風侵¶
廻繡被應漸傅艶雪枝頭留作晩霞凝睇¶
　　閨怨無悶¶
　　　姚夫人仲淑畫雙青圖遺内子代題謝¶
文采風流試問今日謝雪衛書誰敵想姊視道昇兄承¶
公擇揮灑淇園千畆把湘妃遠翠歸珠墨看瘦影便覺¶
蒼風淡月細香吹碧　清極寫鵝溪揮百尺洗盡繡幃¶
<pb:KR4j0076_WYG_023-7a>¶
脂粉黄樓屏幛翠筠高節想有坡公能識識釵股丁香¶
舊標格須留供繡佛幢前維摩天女能惜(道昇趙松雪/管夫人名及)¶
　(李公擇妹俱善畫竹黄樓屏幛文/湖州女所臨釵股丁香見竹譜)¶
　　渡江雲¶
　　　昔年情緒¶
昔年情緒憶緑窗調笑細語愛呉儂流蘇㣲響處自忖¶
風流人在畫屏中閒聼戌角聲聲響淚滴銅龍恨當初¶
並肩花底衫映石榴紅　匆匆一時分手别意如烟剩¶
<pb:KR4j0076_WYG_023-7b>¶
酒痕花血儘思量羅𥜗半解寳髻㣲鬆魚函新叠迴文¶
字應還仗一㸃輕鴻銷魂地難忘雲樹葱蘢¶
　　絳都春(第二體/)¶
　　　咏白秋海棠¶
素秋飇冷正影娥池畔紅衣初謝思婦芳魂怨女幽情¶
鴛鴦社斷腸不向西風嫁最喜近瑶臺清夜娥眉淡掃¶
不施脂粉虢姨妖冶　難借塗黄暈碧似素馨品格暗¶
香飄麝斜倚銀墻獨撫氷絃圓蟾挂訴離恨望夫石下¶
<pb:KR4j0076_WYG_023-8a>¶
鮫珠灑玉盤傾㵼最憐獨自亭亭雨簷霜榭(秋海棠一/名斷腸花)¶
　(是思婦所變又云/怨女淚染所成)¶
　　換巢鸞鳯¶
　　　别意¶
人為愁嬌見風迴紫曲月落紅橋有心催雀舫無意聼¶
鸞簫千行楊栁舞蠻腰銷魂堤畔魂斷重銷渾無語筭¶
只有雙星私照　悄悄波浩渺一㸃檀心化作如烟抱¶
書宻偷看扇低重掩留下烏絲行草天許呉儂得重來¶
<pb:KR4j0076_WYG_023-8b>¶
匆匆那怕徐娘老山長水遠離情無限誰曉¶
　　夜合花¶
　　　本意¶
紫曲粘雲緑窗引月又聞香滿中庭檀心乍㸃鮫綃試¶
着猶輕烟初散露方零傍雕䦨吹徹瑶笙銷魂此際何¶
郎剩粉荀令餘馨　夜䦨斗轉珠䋲漸覺燭花影裡㣲¶
醉初醒風流解語寧教有恨無情拈芳蕋愛佳名忍折¶
來供向瑶缾須教夜夜如花作伴不負雙星¶
<pb:KR4j0076_WYG_023-9a>¶
　　曲遊春¶
　　　咏蝶¶
栁腴花瘦日正緑烟如水紅雨成逕栩栩飛來見尋香¶
覔艶輕狂不定乍遇㣲風起又依却苔鬚欲凝前身香¶
國翩&KR1473;應知好夢難醒　悵好多情成性向繡幕晶簾¶
時弄雙影占盡芳辰只燕昏鶯曉江南佳景長愽雙蛾¶
喜簇繡處百花恰稱不道粉褪香殘誤人薄倖¶
　　看花迴¶
<pb:KR4j0076_WYG_023-9b>¶
　　　咏落花用周清真韻¶
寒香散霧初暖輕塵靈㓗又見蜂忙鶯懶將恨綺愁羅¶
遊絲千結緑窗人惜小歩和苔金縷滑吹散處絲障重¶
重一春如夢風流絶　何事與勾雲倚月隨清賞莫孤¶
佳節舊日徐娘姿態只半靣殘妝輕蟬如髪賖晴買夜¶
一㸃春光休損折五更風三更雨慣作傷心别¶
　　月當㕔¶
　　　秋夜聞蟋蟀聲¶
<pb:KR4j0076_WYG_023-10a>¶
小窗烟雨㝠㝠響颼飀吹墜落葉空庭急杵浮砧凄凄¶
石竹墻隂偏與愁人作楚細思量甚事恰關卿無端似¶
空床泣恨斷軫傳情　年年慣做西風伴隠荒苔啼殘¶
青穗餘燈哀笳逺笛飛來何處秋聲二十五畨寒照静¶
聼清鉦厯厯嚴更偏怨汝呌迴孤夢短髪星星¶
　　瑞雪濃慢¶
　　　廣陵邸中寄示閨人¶
九秋挽帶三春判袂纔信别離容易玉簮恩重金鴨香¶
<pb:KR4j0076_WYG_023-10b>¶
濃靚妝依約在臂去年此日梁鴻溪畔絳紗初繫便廣¶
陵聼吹簫明月忍看佳麗　月中情花下淚幾迴難説¶
向人前寄繡床停剪錦字裁綃空懊黔婁夫壻眉間眼¶
底蹙新愁還教暗避歸來親揾啼痕道伊備細¶
　　翠樓吟¶
　　　有贈用姜白石韻¶
畫扇歌樓玉鞭酒市氤氲金屋初賜覔取銷魂處聼栁¶
外旗亭清吹銀墻遥峙見汗粉粘紅眉痕叠翠真神麗¶
<pb:KR4j0076_WYG_023-11a>¶
筵前私語流鶯聲細　謝客花徑歸來任吹簫飛盞儘¶
伊調戲更深憐宻喚怕回首呉儂千里杜郎風味愛寳¶
萼知名御香聞氣瀟瀟雨愁霖泪眼甚時同霽¶
　　倒犯¶
　　　咏白鸜鵒¶
風澹艶霜蟾乍圓森森銀竹何來靈族翩&KR1473;處清喉簫¶
續王孫珠袷少婦鮫綃輝雲屋露冷水晶屏烟煖藍田¶
玉近雕簾舞丹足　慧性神姿那數雕籠雪衣名擅獨¶
<pb:KR4j0076_WYG_023-11b>¶
斷舌叨叨語迴素吭隨佳瞩初教與相思曲更蟬窗不¶
受金環辱料不夜珠邉長傍氷壺浴照寒波影緑¶
　　石州慢¶
　　　用高季廸韻¶
猛憶晶簾攜手數畨鮫珠頻灑東風吹斷一宵歸夢葡¶
萄慵把斷酒除詩忍教孤負相思遊絲千尺偏沾惹覔¶
起舊花箋把離愁重冩　豔冶當年分手香鴨爐頭紫¶
鳬屏下曾記緑籖暗數金錢私打幾回目斷此日花發¶
<pb:KR4j0076_WYG_023-12a>¶
長安料應遥䇿春堤馬懊惱看征衫又蕭蕭歸也¶
　　戀芳春慢¶
　　　咏草¶
巫雨朝飛湘烟暮壓落花着地猶新閨中陌上到處欲¶
斷還匀揺蕩春風形影連繡戸翠接無痕寒食近繡葢¶
金鞍偏汝暗賺游人　相思溪上斷紅約月合歡塜上¶
怨緑粘雲楚楚娟娟多少蝶夢蜂魂又見犀奩賭勝佳¶
名誰不愛王孫斜陽處寳屧初迴餘香猶染湘裙(楚詞/王孫)¶
<pb:KR4j0076_WYG_023-12b>¶
　(芳/草)¶
　　南浦¶
　　　為阮亭題余氏女子繡洛神圖(阮亭原唱/解珮令)¶
瓌姿艶逸着霧綃雲縠是何人但見凌波㣲歩羅襪自¶
生塵手把明珠翠羽向芝田蘅館啟朱唇却含辭未吐¶
明眸轉盼暗識洛靈甄　當日枕遺玉鏤令陳王耿耿¶
暗消魂繡出神光離合浮動素綾紋想挑鸞彩鸞期近¶
便繡鳯繡虎才分縱宓妃重遇魏宫今日重鍼神¶
<pb:KR4j0076_WYG_023-13a>¶
　　金盞子¶
　　　咏金錢花¶
碧瑣空屏雲母凉魚鐶烟繞深院紅藥乍驚秋人歸杳¶
朱欄花信香淺便教卜盡五銖剩青蚨未轉窗前看疑¶
是沈郎遺來丹紋翠掩　猶記雕櫳倦絳蠟下纎手擲¶
紅么金緋絢賭勝處将花選玉人那愛鸞鈿只教綵貫¶
同心珮宜男珠串金風冷留買一線斜陽怎看秋賤(呉/興)¶
　(沈充鑄錢名沈郎錢梁魚𢎞令諸侍妾以金錢睹勝/不足者以花補之得花者謂勝得錢梁武帝鑄女錢)¶
<pb:KR4j0076_WYG_023-13b>¶
　(男錢佩男錢者/主宜男見南史)¶
　　綺羅香¶
　　　廣陵阮亭署中酬趙千門見贈原韻¶
萊子傳聲洪都佐節爭羡玉珂珠勒高閣重臨秋水長¶
天一色看鶯花繡斧初横憶鱸鱠緑帆懸直怪柴桑早¶
賦歸來春盡聼杜鵑鳴北　烏臺三月追隨記仝車驂¶
乘齊名交逼把酒高歌莫嘆片時戢翼任猿臂醉尉相¶
呵總虎頭封侯不易最難是知已重逄把平原絲刻(千/門)¶
<pb:KR4j0076_WYG_023-14a>¶
　(時以南昌司/李謫官回)¶
　　安平樂慢¶
　　　元旦瑞雪擬宋人應制¶
甲帳雲開辛盤早薦天門曙色曈曨火城隊散仙琯音¶
迴浮浮奕奕連空舞絮飄花看瓊枝四照碧海遥通飛¶
素滿天中御香繚繞烟融　便黄竹歌傳緑醽酒賜遥¶
聞五老呼嵩佳氣連清禁紫皇新降蘃珠宫萬戸千門¶
玉京畔羣玉玲瓏賦幽蘭謝荘衣上侍臣初試春風¶
<pb:KR4j0076_WYG_023-14b>¶
　　眉嫵¶
　　　本意¶
問誰家月裏是處雲邉初見遥山姣簾翼空青裏依稀¶
是楚峰十二初曉玉釵聲悄纔畫時一半慵掃縱消受¶
螺黛蛾黄也着些的煩惱　飄𣺌輕烟㣲裊似張郎留¶
様卓女遺稿栁葉雙尖鎖渾無語還將鸞鏡偷照相思¶
繚繞憑暗傳宻意多少試描得鴛鴦成十様知誰好(十/様)¶
　(眉有鴛/鴦眉)¶
<pb:KR4j0076_WYG_023-15a>¶
　　瀟湘逄故人慢¶
　　　為阮亭賦余氏女子繡栁毅傳書圖(用仄韻唱/阮亭原)¶
　　　(望湘/人)¶
蘭堂遥裔見水珮風裳烟鬟霧髻尺幅傳幽意看涇水¶
愁人洞庭怨女斷翠斜紅揾不盡鮫綃珠淚只手把湘¶
沅雙魚蹙恨歛容偷寄　剪痕輕綾影薄羡蘃亂雲盤¶
神工宻緻想低徊斜睇到貴主還宫書生仗義腸斷當¶
筵料此際更難迴避落繡後閒整鸞釵不覺金鍼暗墜¶
<pb:KR4j0076_WYG_023-15b>¶
　　合歡帶¶
　　　花燭辭¶
聼簫聲初下瑶京燭影裏望雙成黛隠猶疑山遠近畫¶
眉郎已到紅亭迢迢銀漏香塵暗度繡槅㣲明待來朝¶
細覻緑鬒雨膩絳靨霞清　鬟垂玉導肩軃珠纓須知¶
最小盈盈按得綺魂揺颺處夢雲透薇帳吹輕今朝恰¶
是初開百歳滿合三生看鴛鴦小閣燈花何如書幌藜¶
青¶
<pb:KR4j0076_WYG_023-16a>¶
　　望遠行(第三體/)¶
　　　蜀岡眺望懐古和阮亭韻¶
今年纔過清明節又見春風催暮酒旗籬落畫舫笙歌¶
都傍銷魂堤樹金刹斜陽透得紅霞一抹望中緑莎如¶
許送韶華歳歳江南烟雨　相語屈指興亡多少只栁¶
影鶯聲無數殿脚三千橋頭十五斷却隋皇歸處惟有¶
醉翁幾闋髯公三過妝㸃平山詞賦看騎鶴人來吹簫¶
人去(杜牧詩紅霞一抹廣陵春歐蘇俱有平/山堂詞蘇有三過平山堂下路之句)¶
<pb:KR4j0076_WYG_023-16b>¶
　　泛清波摘遍¶
　　　為阮亭咏庭前金鯽¶
尋梅官閣問栁隋堤試問使君何所有種花栽竹皓月¶
清風對虛牖誰相耦悠然濠濮宛爾瀟湘雲夢胸中常¶
八九荇藻交横魚鳥留連長嘯清晝　還知否鼓鬛揚¶
鬐魚樂唼影唼香花覆誰識非我非魚海罟江罶消長¶
晝影動春雨緑添紋生晚霞紅皺那數西江尺鮒煦濡¶
升斗¶
<pb:KR4j0076_WYG_023-17a>¶
　　擊梧桐¶
　　　咏美人焦¶
青女驚蟬素娥辭燕又是華年荏苒繡閣前依約見分¶
明翠䄂輕匀霞臉夜深幾度翩&KR1473;乍見紅玉臨風欲掩¶
十二珠樓腸斷秋風斗帳垂垂揺艶　寳靨慵妝佳人¶
對鏡還把芳姿細騐誰問種自知名忍揉碎瑶翻香灔¶
絳樹清歌欲罷百首紅兒纔新賦又恰是兩三黄蝶映¶
丹朱一㸃(綘樹美人名善歌羅/虬有比紅兒詩百首)¶
<pb:KR4j0076_WYG_023-17b>¶
　　惜黄花慢¶
　　　咏晩菊用呉夢忩韻¶
月珮烟裳伴窗紗猶識半靣徐娘翠華嘉節來遲洛浦¶
紫雲新苑寵殿昭陽芳妍不逐秋風嫁塗嬌暈自整慵¶
妝老是鄉蘭膏照徹倒盡瑶觴　亭亭傲雨欺霜更艶¶
凌楓赤秀奪松黄避風臺上欲隨風舞辟寒帳畔偏透¶
寒香消魂簾捲人爭瘦阿嬌去金屋悲凉莫斷腸花神¶
獨許清狂(咏菊詩李嶠榮舒洛媛浦香汎野人杯李/商隠紫雲新苑移花處松黄即松花也)¶
<pb:KR4j0076_WYG_023-18a>¶
　　憶瑶姬¶
　　　偶讀惜分飛舊詞有感用史梅溪韻¶
十五年前事怨緒離紛殢雨尋雲銀屏執手時恨他生¶
未卜别様殷勤空教惆悵珠簾難向南樓種合昏最消¶
魂一語叮嚀銀環鈿盒淚痕新　斷腸菱鏡雙分嫩緑¶
成隂牧之枉煞尋春手持雙荳蔻想珮聲鬟影香染羅¶
巾小窗重展烏絲惟有春寒瘦著人便重來夢裡分明¶
何處覔湘君(著音着合昏樹名見庾/信詩梁詩向鏡理紈巾)¶
<pb:KR4j0076_WYG_023-18b>¶
　　風流子¶
　　　村居¶
村居三畆地東風暖無數暗隂遮見緑草方塘些些睡¶
鴨白楊廢圃㸃㸃歸鴉况墻外老藤方挂樹苦笋正抽¶
芽宜夏宜冬幾間茅屋半村半郭一帶人家　主人無¶
個事正甆甌酌酒瓦銚煎茶更調樵青數輩自捕魚鰕¶
看拍手羣兒爭驅黄犢垂鬟小女笑挿紅花只此閒中¶
日月暗度年華¶
<pb:KR4j0076_WYG_023-19a>¶
　　霜飛葉¶
　　　本意用周清真韻¶
烟生芳草斜陽外尺書可來天表空庭懶婦正心驚齊¶
女吟聲悄漸葉葉梧桐報曉銀床金井苔痕小見月浪¶
横天又鸚鵡侵霜欲語簷花相照　此際腸斷伊人西¶
風捲透一㸃夢魂難到晴忩如雨滴愁聲動孤眠懐抱¶
似别院哀筝響急四絃摵摵離鸞調爭柰銅龍漏徹聼¶
過三更雁飛多少(懶婦蛩也/齊女蟬也)¶
<pb:KR4j0076_WYG_023-19b>¶
　　離别難(第二體/)¶
　　　送蔣馭鹿遊建谿¶
越水呉山待扁舟乆矣棲遲只丈夫南北東西着征衫¶
何必贈將離應祗有竒字盈囊虎跳龍卧落紙爭飛過¶
嚴灘為訪富春舊跡重上釣魚磯　雲冉冉草萋萋憶¶
臨岐秋士休悲聼武夷幔亭仙樂便驂鸞梅福也相期¶
何况是到處逄迎天涯知已斫鱠銜杯懐故苑暢好荔¶
枝未熟勸汝莫忘歸(将離芍藥也跳平聲建寕有驂/鸞渡傳為梅福乗鸞上昇過此)¶
<pb:KR4j0076_WYG_023-20a>¶
　　透碧霄¶
　　　同阮亭飲呉陵宫紫懸先輩小西湖¶
飲金舟人生何處可言愁氣清天朗蘭亭梓澤好向遲¶
留碧波數頃緑隂千樹風景如秋對雙雙鸂鶒沉浮又¶
橋迴路轉藥欄映石漁艇隨流　况使君文采角巾短¶
屐鶴葢任飇悠且一飲千杯隔林蟬唱晩風柔筦絃絲¶
竹左徒芳圃中散良游念西陵何似呉州把六橋花栁¶
三竺雲烟長憶秦樓(文選紛飇悠以容曵指旌旗之状/泰州一名呉州秦樓在西湖濵)¶
<pb:KR4j0076_WYG_023-20b>¶
　　玉山枕¶
　　　咏白鸚鵡¶
花影蘭砌碧天浄薫風起乍看皓質又聞嬌語雲母屏¶
前綃幃堪倚玉容氷骨自瑶池暫謫向人間游戲想沉¶
香亭畔當年舞霓裳只雪衣相對　素馨香冷鮫人珮¶
犀簾外歌喉細紅牙聲静緑鬟影動詩句清新好教長¶
記黄冠乍吐暈檀心更不數翩翩丹翠便花田珠網攜¶
來傍雕䦨向梨花閒睡¶
<pb:KR4j0076_WYG_023-21a>¶
　　蘇武幔¶
　　　述懐和樂子尹韻¶
九㸃齊州兩丸明鏡南北東西萬里吹簫呉市賣藥咸¶
陽有個英雄在裏三千粉黛百萬樗蒱笑殺庸庸餘子¶
問書生肻向商山謾學餐芝黄綺　便教他躍馬中原¶
揮毫内殿爭羡風流名士奴衣火浣婢捧香囊上客横¶
拖珠履肘後黄金腰間白玉消得十年悲喜到歸來細¶
數繁華不過夢中而巳¶
<pb:KR4j0076_WYG_023-21b>¶
　　輪臺子¶
　　　雨後訪早桂限車遮韻¶
幾日新寒乍到看滿砌海棠幽冶待教選勝尋芳是處¶
畫簷雕榭小山瓊樹初開暈檀心漸覺飄珠麝輕烟歇¶
雨更冷露無聲氤氲射　飄飄金粟前身又誰倩虎頭¶
妙寫攬僊芳待踏遍銀蟾好酬良夜怕嬌額塗黄智瓊¶
妝䣃便金屋攜來不許狂蜂惹愛芳姿風流藴藉問何¶
時重染天香向廣寒宫借(魏鶴山咏桂詩虎頭㸃㸃開/金粟以顧虎頭善畫金粟佛)¶
<pb:KR4j0076_WYG_023-22a>¶
　(也古詩智瓊額黄且勿/誇眼前見此風流葩)¶
　　沁園春¶
　　　偶興和阮亭韻(第二句平仄/用黄機體)¶
曾憶當年縱横意氣調笑風流向紫宫曾吟金丸翠被¶
錦鞋曾賦碧繶緗鈎賭折搔頭敲殘如意鄒衍高談大¶
九州都休問願拜南柯守封酒泉侯　年來自愛清酬¶
待嘯月吟風烟際浮便五湖遍泛筴非范蠡一邱自足¶
客有羊求詩酒逃名漁樵混跡何異衣魚與食鷗人爭¶
<pb:KR4j0076_WYG_023-22b>¶
羨説延陵道上又見披裘(碧繶緗鈎温飛卿錦鞋賦中/語羅含云雖欣清酬未喻乃)¶
　(懐山海經懸股之國衣魚食/鷗披裘公本吾邑延陵人)¶
　　　又¶
我欲從之置酒西園較射南岡只撚鬚揺膝人稱慧業¶
蓬頭散髪自許清狂跂脚北窗行吟東郭男子何須志¶
四方逍遥處問眼前悲喜何必張皇　怕教鬢髪蒼浪¶
且隨分新詞賦幾章便支硎山内談莊放鶴金華道上¶
叱石成羊靈運生天淮南好道天地梨園一戲塲他年¶
<pb:KR4j0076_WYG_023-23a>¶
志待布黄金地求白雲鄉(語林邱明士蓬頭散髪白樂/天詩鬢髪蒼浪牙齒踈支硎)¶
　(山用攴道林事金/華道用黄初平事)¶
　　八歸¶
　　　行石封山中小憇見村姬焙茶偶咏¶
翠靄朝經紅雲晝暖石乳玉苕乍茁斑筠初織青絲籠¶
恰是呉姬相約春纎齊擷香刺䝉䝉沾綴露應摘盡金¶
蕾珠蘖攜輕簍帶笑歸來衣染暗香絶　却早柴扉半¶
掩紅泉初汲中婦拍茶纔歇蒸凝青瓊焙來緑髓製就¶
<pb:KR4j0076_WYG_023-23b>¶
些些雀舌看雲鬟影動幽意引竒芬初洩倦文園自來¶
消渴仙掌分嘗甆甌斟澗雪(凝去聲金蕾珠蘖茶芽也/見清虚子陸亀䝉詩尋來)¶
　(青靄曙欲去紅雲暖又青瓊蒸後凝緑/髓炊來光又中婦拍茶歇仙人掌茶名)¶
　　集賢賔¶
　　　偶簡舊寄詞有感和栁屯田韻¶
重簾小閣關心事緑遍萱叢舊時相逄未嫁冷落金蟲¶
去後千迴夢憶重逄瞥見姿容人間辛苦都嘗遍燈前¶
擁髻愁濃筭只玉釵恩重留結表心同　年來敢道宋¶
<pb:KR4j0076_WYG_023-24a>¶
家東何計决芳悰悔教端陽一别直恁匆匆玉冷環留¶
脆碧香消枕膩殘紅縱眼前有人歡笑纔回首便自忡¶
忡腸斷蕭娘一紙何必怨君終(留結句用/㑹真詩)¶
　　賀新郎¶
　　　席上被酒和阮亭韻¶
短髪愁千縷誰認得平生蕭瑟沉鱗覊羽忽發狂言驚¶
滿座浪説目成眉語但記取柘枝白苧送客留髠傾一¶
石縱三更且聼呉歈去吾明日焚書舞　新聲回鶻傳¶
<pb:KR4j0076_WYG_023-24b>¶
三部鐡如意唾壺敲缺低昻擊鼓何事干卿春水皺漫¶
道齊名韋扈最難得忘形賔主二十四橋尋小杜報平¶
安書記今何許新月上桐初乳(韓詩北極有覊羽南溟/有潜鱗王夀焚書而舞)¶
　(見淮南子鐡如意二句用王處仲事韋荘扈處扆俱/以小詞著名蜀中報書記平安用牛僧孺待杜牧之)¶
　(事庾信詩/桐垂細乳)¶
　　鳯歸雲¶
　　　偶作¶
吾老矣去日光隂那堪屈指任俠疎狂蹴鞠樗蒱不癡¶
<pb:KR4j0076_WYG_023-25a>¶
不慧無才無技况生來本磨蝎為宫窮鼯學計問人生¶
何處堪出世應有淡月㣲風剰山殘水　還自去守我¶
良方鑚他故紙不過是一巻離騷幾葉楞嚴破除萬事¶
頺然坐廢曾消受得蠻觸功名邯鄲滋味而今後拚得¶
無縈繫永教毁硯焚書漁樵同醉¶
　　洞仙歌¶
　　　中秋訪舊不遇和栁屯田韻¶
從别後千迴夢憶何處琴挑香惹記小語憐惜芳姿俊¶
<pb:KR4j0076_WYG_023-25b>¶
雅紅潮㣲醉金蟬亞褰繡幔認得雨嬌雲姹便一刻筭¶
作百年聲價清暇　長迴首緑屏深曲輕啼淺笑頓覺¶
鴛被生寒總負鮫珠頻灑白頭吟就偏驚訝更細數盟¶
言織就廻文重寫那便得眼前玉人如畫素娥幽冶忍¶
使夢遊抛捨梧桐下寸心斗酒爭芳夜(末句用劉妙/容宛轉歌)¶
　　夏雲峯(第二體/)¶
　　　秋雨感懐用僧仲殊傷春韻¶
書幌長清簾衣漸裛火罷爐灰生暈小山畔桂花遲放¶
<pb:KR4j0076_WYG_023-26a>¶
曲欄外海棠偏嫩愛青甆栽滿菖蒲恰稱得幽人碎愁¶
零恨怪滿耳蛩聲凄凄切切呌得雄心都盡　病入悲¶
秋渾未損况劍寂琴虚二毛偏近答賔戲支離自笑送¶
窮鬼揶揄誰問十年事偏上心頭便青鳥飛來總虛佳¶
信只賦號愁霖詩名苦雨權寄眼前孤悶(曹植應瑒陸/雲俱有愁霖)¶
　(賦杜甫有/苦雨詩)¶
　　春風裊娜¶
　　　本意用馮文子韻¶
<pb:KR4j0076_WYG_023-26b>¶
問今年為底纔識春愁梅額淺栁腰柔傍妝臺試看團¶
圓玉照一絲新喜纔上眉頭金雀屏風紅珠斗帳試聼¶
東風黄栗留午夢瞢騰慵醒處金蟲寳瑟倩誰収　又¶
是飛飛燕子穿簾拂幕坐雕梁對話難休紅作片錦成¶
毬空樓閒晝暗數綢繆千㸃飄來栁花烟起五銖用盡¶
榆莢星稠恨伊偏薄劣鎮教垂却銀蒜雙鈎(玉照鏡也/黄栗留即)¶
　(黄/鸝)¶
　　翠羽吟¶
<pb:KR4j0076_WYG_023-27a>¶
　　　為阮亭賦庭前鸚鵡¶
官閣深濃樹隂修竹碧森森金鎻珠絛鸞迴鳯峙吐青¶
音滿砌月生淥水一片雲寫青林正使君擁書高嘯翛¶
然坐對鳴琴　竒姿妙質振㣲吟麗容采采善解幽心¶
慣是得人憐惜充君戲玩風前舞翠衿相思秦隴停聲¶
不語蓮漏沉沉長傍湘簾好厭雕籠又憶飛岑夢醒清¶
怨難禁恐簷霜曉侵座中有客莫倚能題漫寫珍禽(謝/荘)¶
　(鸚鵡賦云月滿光于淥水雲寫影/于青林餘用禰衡曹植賦中語)¶
<pb:KR4j0076_WYG_023-27b>¶
　　引駕行¶
　　　深秋復有廣陵之行先簡寄阮亭羡門¶
官河楊栁隋苑鸎花竹西路是前人斷腸處年年長憶¶
烟蕪吾徒燒蘭作燭裁詩擘錦東閣畔翠盤妙舞白苧¶
紅牙倒盡瓊蘇歌呼更清談揮麈迴頭殘月落金鋪恰¶
又是離人欲别分手唱驪駒踟蹰　西園北里况教曾¶
醉當壚想芙蓉叢菊二分明月蘃女花奴徐徐便十年¶
一夢贏得虚名薄倖無向平山重到還怕見衰草寒蒲¶
<pb:KR4j0076_WYG_023-28a>¶
　(瓊蘇仙/酒名)¶
　　西平樂¶
　　　乆雨中秋見月因憶去年虎阜勝遊用周清眞¶
　　　韻¶
亂雨分秋濃烟䕶晩望遠極目偏賖萬頃琉璃廣寒何¶
處浮雲捲盡還遮嘆楊栁為儂憔悴蟋蟀為儂悽戚催¶
寒幾陣西風空庭濕盡寒沙試問瓊樓瑶闕當此夕何¶
事使人嗟　嘯呼風伯招尋月姊桂魄飛來素影横斜¶
<pb:KR4j0076_WYG_023-28b>¶
從今願分餐玉屑長駕金樞更自左持歡伯右挾嬋娟¶
好待氷壺濯舜華迴憶芳時蘭舟同艤畫閣雙凭舞罷¶
霓裳景色溶溶教人好覔伊家(玉屑飯修月人所餐伏/滔賦理轡金樞歡伯酒)¶
　(也嬋娟/月也)¶
　　六醜(升菴易一名個儂/)¶
　　　同周兼三小飲廣陵園亭因話西泠舊遊偶拈¶
　　　周清眞韻寄感¶
見春光又去腸斷處年年輕擲堤栁亂飄雙雙飛燕翼¶
<pb:KR4j0076_WYG_023-29a>¶
掠波無跡只因狂做病将顛賺醉遍粉塘香國風流何¶
處尋釵澤浮白紅樓踏青紫陌凖擬受他憐惜待挑燈¶
剪燭細語窗槅　春心寂寂只唾花䄂碧眉葉鈿黄㣲¶
聞清息座中顧曲佳客話舊遊蘇小歡情何極更匆匆¶
絶纓欹幘誓今後憐水憐山不過遠山罏側駕扁舟趂¶
伊潮汐自思量惟有凄凉夢一生値得(釵澤出後漢書/馮衍傳韓偓詩)¶
　(憐水更憐山/兩處總牽情)¶
　　夜半樂¶
<pb:KR4j0076_WYG_023-29b>¶
　　　題元人畫韓熈載夜宴圖¶
當時江左風味玉笙吹徹天許清狂暇有北海韓郎才¶
名瀟灑玉鸞視草銅螭署勅更聞弟畜徐鉉客呼舒雅¶
行樂地歌舞爭蘭夜銅盤絳蠟耿耿芳樽細浪長鯨傾¶
瀉香霧暖滿堂玉人如畫宛轉搊絃激昻撾鼓沉沉月¶
隠花明魚脂飄灺交翠舄花冠暗中卸　到此不覺纓¶
絶履遺良宵無價那羡南朝官僕射動君王恰贏得虎¶
頭偷寫看明月梅嶺岡前者謝公墩畔風流話(射去聲/熈載文)¶
<pb:KR4j0076_WYG_023-30a>¶
　(章與徐鉉齊名多蓄妓樂與客雜居以避相自汚沒/後贈僕射諡文靖𦵏于梅嶺岡謝安墓側後主令顧)¶
　(宏中至第中寫/夜宴圖進御)¶
　　六州歌頭¶
　　　戲作簡僮約効稼軒體¶
僮來語汝約法告而曹吾所命只數事汝毋囂記來朝¶
紅藥欄干畔縛棕箒摩苔石除菊蠧移蘭盎早須澆¶
庭際幾頭丹鯽戲蘋藻粉餌時調便間将短竹扶植美¶
人蕉彈雀驅梟莫逍遥宜勤應答㨗趨走䕶書篋整詩¶
<pb:KR4j0076_WYG_023-30b>¶
瓢燕几側博山内水沉燒火母焦煮茶鐺頻熟候蟹眼¶
聼松濤　吾無事痛飲酒讀離騷若有客來時候須滌¶
盞頻進香醪且抱琴吹笛長醉侣漁樵門掩無敲¶
　　寳鼎現¶
　　　廣陵清明日賀天士邀同南郊小飲有贈用劉¶
　　　湏溪元夕詞韻¶
聨翩遊騎玉勒踏遍月樓烟市漫追尋雷塘繡瓦望青¶
帘杏花村底春一笑任羣鶯滿樹却與春光俱醉怎禁¶
<pb:KR4j0076_WYG_023-31a>¶
得畫橋暫止猛聼吹簫聲起　遺簮堕珥籌花事憶少¶
年情悰如水却早見當壚佳麗抱銀筝初來北第香縹¶
緲颺繡屏羅綺風散落紅十里誰憐惜旗亭遊子看日¶
攪一簾花碎　莫道天遠蓬山暫消受檀牙按指問何¶
時翠幰重來對紅㽔怯睡賺得箇玉纎整髻假報金釵¶
墜還記取垂桞堤邉揺蕩春風影裏(看字/襯)¶
　　怨朱絃¶
　　　宗梅岑約遊紅橋泊舟韓園紀事¶
<pb:KR4j0076_WYG_023-31b>¶
放桃花畫舫尋春緑水迴環紅雨繽紛嫩栁垂絲鶯簧¶
乍囀陌頭驟起香塵雷塘何處小橋流水瀰瀰瑟瑟粼¶
粼只鶯花不改無數簫聲占斷芳晨伊道紫宫金彈我¶
道鈿筝錦瑟此恨平分且試向東風寄語細與評論¶
是誰家桃葉桃根鴉黄隠笑蛾黛留顰偷傍犀簾㣲揎¶
翠䄂的的東隣明言未實暗祝方真又是夕陽斜度早¶
難道且住為佳踏遍黄昏廻首千秋索下猛憶三生石¶
畔記取腰身更莫向西園北里輕擲銷魂(韓偓詩明言/終未實暗祝)¶
<pb:KR4j0076_WYG_023-32a>¶
　(始應真又的的近東隣千秋轉語秋千即古鞦韆字/陳黄門詩御苑有山名萬歳複宫新戲號千秋且住)¶
　(為佳用/晋帖語)¶
　　三臺¶
　　　用瑯琊氏事贈王阮亭三十初度戲用辛稼軒¶
　　　用陸氏事送玉山陸令體¶
憶長安握手蕭寺傾倒風流如許講毗曇年少重僧彌¶
把團扇名齊法䕶連宵過喜聼蟬聨語濯濯見新桐晨¶
露兩丸髻對酒清歌白玉手談荘揮麈向西山時看爽¶
<pb:KR4j0076_WYG_023-32b>¶
氣却種此君同住灑白練夭矯似驚龍愛寫洛神遺賦¶
　高輿披鶴氅廣陵路都争識神仙風度芙蓉第紗帽¶
隠嚢鳯凰池瓊林珠樹羡呉苑小令題詩蘭亭右軍作¶
序看車前赫奕八騶來更鄧禹笑人何處便挿簮散幘¶
成高歩封禪書誦來無悞况庭際蠟鳯壘棋數公才又¶
還如故(中三四句王珣珉五六句王修王恭七句王曇/首八句王衍九十句王㣲之十一二句王獻之)¶
　(十三四句王恭十九二十句王融二十一二十二/句王儉誦封禪書於齊帝前事餘俱用王氏語)¶
　　戚氏¶
<pb:KR4j0076_WYG_023-33a>¶
　　　輯倚聲集将成復得阮亭新詞并簡¶
憶青春年年花發碧堦新寂寞誰過倒來家醖自竒芬¶
尚難忘綺語抛殘口業負詩人當時紅牙翠羽楊栁外¶
暗自消魂銀管裁將雪兒唱徹風吹細語幽紛便優伶¶
周栁叱咤辛劉下筆如神　此日情緒難分竹扉高掩¶
寂寞困琴樽猶自有華胥可到玉友相親更衍波揮灑¶
十二龍賔吾甘濩落長貧孔方交絶管城相薄半通難¶
綰青綸　沈郎多病日賦成雌霓賴有王筠况是彈丸¶
<pb:KR4j0076_WYG_023-33b>¶
脱手向金壺㸃汁走靈㕙看來麗涌香氛枕邉鴻寳應¶
博佳人問斟玉瀣雙鯉傳蘭訊誦佳句曳霧牽雲好破¶
除碎恨閒顰怕十年心事到黄昏還須自懴新叅丹龠¶
長守金輪(樂天詩猶殘口業未抛詩玉友酒名衍波箋/名龍賔墨神霓仄聲靈㕙兎毫筆也丹龠道)¶
　(書金輪/佛藏也)¶
　¶
　¶
　十五家詞巻二十三¶
