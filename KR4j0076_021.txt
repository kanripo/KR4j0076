# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.673173
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二十一
<pb:KR4j0076_WYG_021-1a>¶
欽定四庫全書¶
　十五家詞巻二十一　　　　　休寜孫黙編¶
　　陸求可月湄詞四¶
　　慶春澤¶
　　　早梅¶
瘦影横斜暗香浮動嶺頭南北皚皚冷蕋踈枝不消春¶
色同迴啾嘈翠羽參横斗落依然月觀風臺怪揚州樹¶
底何郎洛下徘徊　佳人世外爭先笑便凌寒耐凍早¶
<pb:KR4j0076_WYG_021-1b>¶
早安排橘緑橙黄唯君不受塵埃海棠待聘非時節把¶
氷姿獨立蒼苔怕師雄夢覺羅浮不信花開¶
　　山花子(第一體/)¶
　　　梅花¶
驛使迢迢未得來隴頭春意已先迴誰引氷姿玉骨笑¶
顔開　舍側單于休度曲樓中弄玉不須媒好共美人¶
村店裏舉金杯¶
　　二郎神(第一體/)¶
<pb:KR4j0076_WYG_021-2a>¶
　　　紅梅¶
越王臺畔誰把胭臙輕灑怪眞色生香乍染出猩紅様¶
淺深高下莫是杜鵑啼血處痛處士山妻羽化我只慮¶
無端桃杏大膽來争聲價　笑話春工無賴暪眞妝假¶
向暖日凌風開未了也不顧北人驚詫碎聚花茵浮大¶
白儘教那顔如渥赭待高髻憑欄唱罷春風看他都雅¶
　　女冠子(第一體/)¶
　　　白梅¶
<pb:KR4j0076_WYG_021-2b>¶
天然色相不許秋蟾容易鬬新妝映雪能分白尋花不¶
辨霜　銀瓶應細浸粉蝶莫深藏折向眉間貼映鴉黄¶
　　西溪子(第二體/)¶
　　　月梅¶
畫閣酒䦨棋罷行到梅花下來月輪高花影瘦香盈䄂¶
醉挽花枝頻嗅何處緑衣歌對姮娥¶
　　醉翁子¶
　　　雪梅¶
<pb:KR4j0076_WYG_021-3a>¶
巽二催滕六飛滿孤山麓梅樹不愁寒新花開遍山¶
袁安睡未足披衣開石屋不放剡溪船羅浮去作縁¶
　　更漏子¶
　　　水仙花¶
湘色裘縞衣禓雅稱水仙妝飾氷作骨玉為胎知應物¶
外來　桃未開梅先落許爾芳姿綽約千葉種小蓮花¶
宫梅定等差¶
　　掃地花¶
<pb:KR4j0076_WYG_021-3b>¶
　　　蘭¶
含英旖旎正晩徑羅生光風催發猗猗九畹任盈腰服¶
艾芳馨難滅照耀春陽不用傷心秋月身思潔正是靈¶
均紉佩時節　當門容易折更溱洧相將贈持心悦凝¶
膏煮液近朱顔緑鬢強如蕪沒見説佳人玉齒常含雞¶
舌朱唇揭比花香總無差别¶
　　雨中花(第一體/)¶
　　　梨¶
<pb:KR4j0076_WYG_021-4a>¶
風雨清明未到早見梨花開了斗酒初攜漫聼鶯語先¶
洗梨花貎　試把花枝斜揷好一任東風吹帽縱月黒¶
天昏纍纍滿樹堪作珠光照¶
　　鬬百花¶
　　　杏¶
乍雨乍晴天曉輕土白沙耕早午橋春色無邉碎錦滿¶
枝光耀獨占芳辰㸃㸃露濕花鬚樹樹影篩清沼更有¶
游絲裊　高興爭春一隊紅妝來了幕天席地莫教嘆¶
<pb:KR4j0076_WYG_021-4b>¶
聲驚擾不怕杯空酒家只在村中何用牧童相報¶
　　一枝花¶
　　　桃¶
月榭風吹瘦露井烟籠秀不湏人靣映紅光透喜季女¶
宜家花下香車驟燕子來時候問前度詩人又到𤣥都¶
觀否　和白雪妍華依舊奈我成衰醜折一枝簮在佳¶
人首看灼灼風流嬌態應難有莫遣漁郎走鷄犬聲中¶
恐認作秦人洞口¶
<pb:KR4j0076_WYG_021-5a>¶
　　蝶戀花¶
　　　牡丹¶
洛陽國色朝酣酒一捻香痕歳歳還依舊桃李由他紅¶
紫鬬花王恰在春風後　沉香亭畔飄長䄂醉寫金箋¶
拂檻天香透願捧玻瓈稱萬壽繡巾徐斂笙歌晝¶
　　出亭栁¶
　　　芍藥¶
滿院晴風宿露洗芳叢燈爍爍緑盤龍結綺樓前開了¶
<pb:KR4j0076_WYG_021-5b>¶
此恩不屬黄鐘背日當堦無數費盡天工　年來金帶¶
渾無種萬花㑹上漫相逢簮雙髻映簾櫳自可調和金¶
鼎何縁持贈西東全仗王筠作賦重吐輕紅¶
　　偷聲朩蘭花¶
　　　西拂海棠¶
東風嫋嫋何曾睡宿雨初開凝着淚天氣清明染盡胭¶
脂畫不成　神仙一笑凡花俗蝴蝶雙雙香裏宿不比¶
垂絲蠟蒂長拖學栁枝¶
<pb:KR4j0076_WYG_021-6a>¶
　　御帶花¶
　　　荼䕷¶
朱朱粉粉春光好不覺隨春開盡牡丹執友向翠屏深¶
處好風傳信粉靣三千齊笑日霓裳成陣鈎欄畔垂垂¶
如雪浥露尤清潤　最是凌晨一朶朶徹骨濃香綽約¶
姿韻玉醅晩浸更夢寐宜人風流衾枕艶女妖童爭折¶
戴水沉滿鬢瓊林殿萬龍挂雨天棘絲絲嫩¶
　　江城子(第三體/)¶
<pb:KR4j0076_WYG_021-6b>¶
　　　月季花¶
裊裊疎林映日披低邉緑刺滿欲牽衣先後花隨月令¶
好風吹不似薔薇幽素泣春接夏抹胭脂¶
　　鼓笛慢¶
　　　新栁¶
東風纔轉千門曉堤上栁鵝黄矣把去年一樹絲縧放¶
碧玉妝成新意未便濃隂滿却先已風流揺曳更臨池¶
裊裊春光漏泄休攀折堪留憇　燕燕鶯鶯未到問章¶
<pb:KR4j0076_WYG_021-7a>¶
臺那人何似水邉朱戸畫橋隔斷樓上凝妝翠夫壻邉¶
城乆望陌頭欲垂雙泪待些時折取長條一枝寄征人¶
萬里¶
　　迎春樂¶
　　　垂絲栁¶
春工二月如并剪細剪出絲絲軟淡烟濃雨黄金淺看¶
嬝娜隨風轉　見繫馬人兒過眼知誰是情長情短却¶
似相思頭緒欲斷應難斷¶
<pb:KR4j0076_WYG_021-7b>¶
　　水龍吟(第一體/)¶
　　　楊花和章質夫韻¶
東風輕薄楊花枝頭日日催教墜穿簾透幕飄颻無定¶
風流情思紅紫同飛芳菲併盡南園深閉想山巔水曲¶
三眠弱質憔悴不堪扶起　學士當年可愛到今来盈¶
頭雪綴沾泥落地燕兒銜去鶯兒啄碎少婦愁窺兒童¶
輕捉都隨流水正君平欲問青青舊様滿巾紅泪¶
　　千秋嵗(第二體/)¶
<pb:KR4j0076_WYG_021-8a>¶
　　　荷花¶
紅妝仙子花貎何湏洗風流常占風波裏分香原不惜¶
解語應如此更無數青衣翠䄂環相倚　縹緲雲成綺¶
玉樹歌聲美揺白羽臨秋水能容佛子咒不禁鴛鴦戲¶
凝望處若耶溪女船來矣¶
　　側犯¶
　　　採蓮¶
輕衫穿䄂女兒小小溪頭立羞澁怕隔岸兒郎認顔色¶
<pb:KR4j0076_WYG_021-8b>¶
柔荑執畫槳繡帶凌波濕齊集同棹入花間笑争匿¶
停船花下𣺌𣺌波光碧誰念水底新妝脉脉自相識徐¶
理紅裙看花如泣迴船且去滿溪落日¶
　　河傳(第二體/)¶
　　　桂¶
銀闕碎揉黄雪㸃綴秋光中宵如雨落蘭堂天香滿衣¶
裳　玉階綽約天風捲路非逺欲上清虚殿餘花叢發¶
小山幽淹留呉剛已白頭¶
<pb:KR4j0076_WYG_021-9a>¶
　　清商怨¶
　　　芙蓉¶
水蓮開罷空江静又木蓮弄影寒雁初過胭脂霜下冷¶
　誰使移裁菊徑把艶色逢迎陶令伴醉多情西風吹¶
未醒¶
　　解蹀躞¶
　　　緑隂¶
一片花飛春去盡亂紅如掃隂成罨畫天涯緑未了多¶
<pb:KR4j0076_WYG_021-9b>¶
少桃李蹊邉渾如深翠簾幕髙張清曉　黄鶯巧不住¶
如梭穿繞關關聲自好輕風吹透羲輪那得到散髪席¶
地貪眠静看結子枝頭青猶小¶
　　解連環¶
　　　紅葉¶
清霜初落把江楓催變紅生寥廓從石徑遠上寒山似¶
映日夭桃翻堦芍藥青女何心萬千樹一時染却倘隋¶
宫有此也好省伊剪綵生活　停車坐看綽約便三月¶
<pb:KR4j0076_WYG_021-10a>¶
韶景不差毫末盡日漁火相親煞無賴隨風吹簾透幕¶
飛入深宫將兩地相思投合但愁他無情流水東西交¶
錯¶
　　瑞鷓鴣(第三體/)¶
　　　芭蕉¶
幾日紗窗新緑滿芭蕉纔發深叢層層輕放揺動春風¶
未有凌雲高幹宻葉布晴空根結處緑天方曉字走蛇¶
龍　低傍五株松看蝙蝠成雙夢穩香濃紅䄂立一似¶
<pb:KR4j0076_WYG_021-10b>¶
翠扇重重只恐秋飇夜雨滴碎五更鐘溱洧地樵人無¶
賴奔鹿難逢¶
　　賛成功¶
　　　雞冠¶
金風未老秋雨初寒秋花開得似雞冠籠烟聳聳泣露¶
團團杜鵑啼血秋後成丹　海棠堦畔黄菊籬邉胭脂¶
莫道入時難山堂曉起脉脉相看頻揺絳幘如報霜天¶
　　甘州遍¶
<pb:KR4j0076_WYG_021-11a>¶
　　　鳯仙¶
朱明節紅紫滿花臺憶初栽根如緑玉葉如翠羽一叢¶
高下立蒼苔　風乍過雨方催遮遮掩掩欄畔先後幾¶
畨開癡兒女紅甲映香腮拾花來金盆夜搗凉露落間¶
堦¶
　　木蘭花令¶
　　　剪秋羅¶
緑葉叢叢春意淺也筭芳菲開一遍花如散擲紫金錢¶
<pb:KR4j0076_WYG_021-11b>¶
易入時人輕薄眼　妖紅小小疑桃臉雨㸃風揺最嬌¶
艶憑君喚作剪秋羅試問秋羅誰為剪¶
　　漁父¶
　　　石榴¶
照眼分明五月天紅芳初日淡籠烟依翠鈿近朱顔不¶
怕燒殘少女鬟¶
　　如夢令¶
　　　藍菊¶
<pb:KR4j0076_WYG_021-12a>¶
不向籬邉爭秀開在黄花前後朶朶緑如藍試問陶公¶
愛否清瘦清瘦何用秋風吹透¶
　　望遠行(第三體/)¶
　　　葵¶
深紅淺紫西園路緑葉扶蘇清曉水邉林下午醉晨妝¶
粲粲不知多少數百成叢斜傍石榴花下開時也隨人¶
好儘薰風吹得容光炫燿　傾倒任是東西欹側只解¶
對太陽留照蒂淺莫簮色堪奪目誰共牡丹相較須信¶
<pb:KR4j0076_WYG_021-12b>¶
昆明銅雀羅生疏植朩槿如何同調甚眼前無奈輕談¶
㣲誚¶
　　河傳(第六體/)¶
　　　秋海棠¶
霞燦庭角錦生墻下的的高秋風前雨後入眼總覺輕¶
柔最風流　枝頭碎㸃珊瑚様霜天長緑葉蠨蛸網垂¶
垂着地宛然一段氍毺亂紅鋪¶
　　應天長(第四體/)¶
<pb:KR4j0076_WYG_021-13a>¶
　　　菊¶
秋天凋萬卉但老圃寒花亭亭霜裏三徑初開緑杞青¶
松相倚崇蘭同吐秀問誰肯忘憂遺世衰栁畔采采芳¶
華柴桑新里　重陽風日美正載酒高吟晩霞成綺遥¶
對南山金蕋斑斕鋪地煌煌清露滿摘在手浸來杯底¶
扶杖去明日籬邉落英滋味¶
　　傳言玉女¶
　　　葡萄¶
<pb:KR4j0076_WYG_021-13b>¶
嫩葉成隂接夏連春滿架秋風初動見纍纍高下空城¶
野雀幾度窺時驚詫明珠蒼璧枝頭輕灑　橘柚難同¶
有荔枝可爭價小槽醸就好坐消良夜凉州一郡那抵¶
醉鄉清雅孟佗何事不歸來也¶
　　法曲獻仙音¶
　　　苔¶
小徑偷閒北窗高枕滿眼許多生意宻雨初晴一庭新¶
緑漸覺上堦緣砌謝門外塵勞客雙屐休泥滓　窗前¶
<pb:KR4j0076_WYG_021-14a>¶
地把鴛甃時時妝㸃渾儼是深翠氍毺景致高興倒芳¶
樽便玉山移對花際灑掃何湏比花茵一般風味更羅¶
襪如鈎過處撩人情思¶
　　河傳(第十一體/)¶
　　　游絲¶
春日清美望晴空千丈高高趂風林花飄起滿天紅相¶
逢相牽過苑東　當路有時飛不得縈醉客脉脉留春¶
色向深閨閨婦悲郎歸繫他雙馬蹄¶
<pb:KR4j0076_WYG_021-14b>¶
　　春從天上來¶
　　　草¶
春滿山家看不盡穠桃艶李芳華一庭幽草也自萌芽¶
萋萋直接天涯看蓬蒿徑底有薺菜莫便嗟呀助詩腸¶
任天邉秀色深隠鳴蛙　金勒馬嘶過處甚無賴東風¶
吹得欹斜送却王孫迎來彼美班荆且進流霞但凄凉¶
南浦筭風景金谷人遐對歸鴉露零烟繞輕着飛花¶
　　風入松(第二體/)¶
<pb:KR4j0076_WYG_021-15a>¶
　　　茶¶
雙鬟小小上蘭堂檢㸃紫茸香玉纎把玩團圞餅雙飛¶
鳯燦燦生光庭際風吹紈扇爐邉紅䄂飄揚　松風蟹¶
眼試新湯一縷篆烟長惠山泉水翻雲浪擎甌至強起¶
方床酒病幾分消却花隂閒送斜陽¶
　　應天長(第五體/)¶
　　　鳯¶
翠梧映日菉竹千霄正是朝陽佳處𣺌𣺌高天際隔丹¶
<pb:KR4j0076_WYG_021-15b>¶
山無多路春風落秋風去問彩翼幾時枉顧長江水不¶
斷東流荒臺如故　自古嘆希遇阿閣岐山空向畫圖¶
覷竹實無憑便欲來儀何地住笑鷗雁驚䳱鷺潁川治¶
郡休傳誤更堪疑煮喙成膠氷絃牢固¶
　　玉漏遲¶
　　　鶴¶
閒庭花影動翩然適見仙人騏驥悵望孤雲刷羽花間¶
何事須識冲霄神物嘆鎩翼供人游戲深院閉不如鶯¶
<pb:KR4j0076_WYG_021-16a>¶
燕去來如意　可憐物性難違須命彼倌人養他雙翅¶
頂上丹砂想也幾經甲子待爾凌雲翮就好放去碧天¶
萬里緱嶺底王喬捧笙來矣¶
　　喜遷鶯(第二體/)¶
　　　錦鷄¶
籠寛織許雙棲毛羽一般竒尋常飲啄未曾譏不肯一¶
聲啼　五色鮮雲錦似炫爛勞人凝睇問君何事向溪¶
前目眩甘投水¶
<pb:KR4j0076_WYG_021-16b>¶
　　雙雙燕¶
　　　燕¶
社翁雨過正緑水人家珠簾高捲一雙上下隔歳重來¶
相見畫棟朱栱游遍乍欲去幾畨繾綣呢喃細語無多¶
似説舊巢堪戀　小苑春光初暖便過栁穿桃翅輕風¶
軟差池乆出銜得香泥纔轉又見㣲沾花片試問爾于¶
飛近遠玉京相待樓頭莫忘故人情欵¶
　　玉蝴蝶(第三體/)¶
<pb:KR4j0076_WYG_021-17a>¶
　　　蝶¶
是處芳菲明媚爭春無數栁絮花心不覺莊生魂夢栩¶
栩難禁夭桃下紅英灼灼文杏底紫萼深深漫追尋東¶
風惡劣吹過西林　登臨名園芳徑穿花覔艶忙到如¶
今騃女癡兒蜀紈裁扇出庭隂日初高翅塗秦粉影欲¶
落鬚染黄金為宣滛開元魚貫桃李齊簮¶
　　怨王孫¶
　　　杜鵑¶
<pb:KR4j0076_WYG_021-17b>¶
春光欲别芳菲吹折古帝魂消寸腸成結何事啼入深¶
叢恨東風　天涯潦倒人千里深閨裏聼爾愁心起凝¶
眸倚遍欄檻不見催歸鏡塵飛¶
　　金菊對芙蓉¶
　　　雁¶
潦水澄鮮暮山紫翠弋人遥指㝠㝠正蘆花如雪秋老¶
邉城舉頭明滅遥天字寒江上漁艇堪驚去年行處稻¶
粱無恙休更傷情　中夜肅肅于征任殘荷亂葦隨處¶
<pb:KR4j0076_WYG_021-18a>¶
居停向雲中顧影月下遺聲瀟湘一到無留意空兩岸¶
水碧沙明避霜入塞先花别楚南北淒清¶
　　河傳(第七體/)¶
　　　蛙¶
春生池草暮天鼓吹幾時纔了雨餘响徹緑荷洲井底¶
子陽終濘淖　畫堂高㑹空絲竹聲陸續也似無腔曲¶
驚乘輿為官乎𤣥魚官家不識渠¶
　　瑣忩寒¶
<pb:KR4j0076_WYG_021-18b>¶
　　　蟋蟀¶
衰栁驚風殘荷滴雨傷心時候啾啾四壁何物添人僝¶
僽繞荒堦直至中宵霜天分外秋聲透問西鄰寒女蕭¶
條機杼可曾聞否　奔走依人處向床下相親草根漫¶
守撩愁惹恨幾日鏡中清瘦甚嬌娥閉入金籠枕邉唧¶
唧陪寒漏細聼他感激哀音緑鬢寕依舊¶
　　中興樂(第二體/)¶
　　　螢¶
<pb:KR4j0076_WYG_021-19a>¶
荷香暗動水晶簾輕雲半罩銀蟾丹鳥飛飛亂落雕簷¶
　高低隨意如憨㸃青衫暖生湘簟佳人夢醒起撲花¶
間¶
　　兩同心¶
　　　魚¶
日照漣漪風吹蘋藻隨流去頳尾游遨衝岸過紫鱗照¶
耀問波臣來往江湖其樂多少　偏有荘生怪誕驅車¶
中道汲升斗不料艱難對涸轍真堪絶倒願仙翁吹氣¶
<pb:KR4j0076_WYG_021-19b>¶
槃中便成靈沼¶
　　四園竹¶
　　　黄鸝¶
栁隂深處背手立多時萬條垂緑日色輕穿照出金衣¶
春未䦨嬌欲醉翩然熠燿撩人又上高枝　愛芳菲輕¶
風吹過梨園暖烟引到桃谿洛下千門萬戸睍睆春聲¶
聼不疑酒初醒雙柑未破羲輪已向西¶
　　酒泉子(第十體/)¶
<pb:KR4j0076_WYG_021-20a>¶
　　　畫眉¶
高挂筠籠過盡晩風朝日鈎輈格磔有時聞响穿雲¶
生前莫是畫眉身費盡張家綵筆翻教羽毛不如人混¶
風塵¶
　　滴滴金¶
　　　鵪鶉¶
簷前瓦雀無殊相鬬霜天氣偏壮東西轉戰氍毺上圍¶
住多人望　提攜在手難輕放錦為囊争新様飲啄何¶
<pb:KR4j0076_WYG_021-20b>¶
曾愁絶餉懐䄂藏飛將¶
　　夜遊宫¶
　　　新月¶
人世蛾眉新様原来是先成天上薄暮樓頭翹首望曲¶
如鈎借殘陽時一亮　月殿嵳峩壯問此際那邉安放¶
桂樹高高豈得長倘有人驚星橋如何上¶
　　憶漢月¶
　　　月滿¶
<pb:KR4j0076_WYG_021-21a>¶
夜被姮娥相惱今夜方纔圓了清光大地不能遮多向¶
花間樹杪　停杯喧笑處便對影豈知衰老新磨明鏡¶
在當中權且將來一照¶
　　酒泉子(第九體/)¶
　　　曉月¶
遠近鷄聲逼盡玉壺清漏紗㡡未發送光來月兒歪¶
羲和曙色便將開忙殺望舒収駕去散氷輪歛清魄莫¶
徘徊¶
<pb:KR4j0076_WYG_021-21b>¶
　　憶舊游¶
　　　對月¶
向花前布席栁下開筵搔首長空雲漢無留翳見驚禽¶
時過遠樹揺風渾如水浸樓閣大地廣寒宫正滿眼清¶
凉一身光彩斜倚孤松　老子真高興問耳畔誰傳幾¶
處絲桐何似臨牛渚共估船清話申旦從容良宵止恐¶
負却深意付盃中怕明日雲遮攜尊對影與誰同¶
　　杏園芳¶
<pb:KR4j0076_WYG_021-22a>¶
　　　露¶
百花時節芳菲侵晨壓倒花枝偶然行過小桃西濕人¶
衣　太真肺熱朝朝起朱唇吸處霏㣲金人縹緲捧盤¶
時與雲齊¶
　　生查子(第二體/)¶
　　　雷¶
把扇過回塘散髪臨清渚白晝阿香奔催起山頭雨¶
膽初消聲更舉欲失樽前箸蔡順繞千村淚滴黄泉苦¶
<pb:KR4j0076_WYG_021-22b>¶
　　遶佛閣¶
　　　霜¶
花凋林老漸漸秋深天氣清皎玉露凝了蒹葭映水蒼¶
蒼趂風倒摧殘野草白雁天上傳信先到凛凛侵早鴛¶
鴦瓦冷霜華射林杪　時候最凄絶獨擁綈袍寒更悄¶
一望東郊西園都似掃但金菊芙蓉雙鬬清曉鷓鴣弄¶
巧把朩葉藏身飛出雲表願羲和快些來照¶
　　臨江仙(第一體/)¶
<pb:KR4j0076_WYG_021-23a>¶
　　　雪¶
飄飄蕩蕩隨風去許多柳絮樓前羊羔未買酒誰煎青¶
山何事便皤然　花園盡日唯高卧况兼積素無邉一¶
杯苦茗結清縁旗亭空索十千錢¶
　　謝池春(第一體/)¶
　　　山中雪¶
萬壑千岩冬日瀟瀟清雅是誰將王塵輕灑捲簾遥望¶
疑白雲歸也何從辨峰巒高下　寒鴉古木此際真堪¶
<pb:KR4j0076_WYG_021-23b>¶
圖畫邱中人定然閒暇鳴琴對酒謝塵寰車駕賦招隠¶
蓬門關罷¶
　　賀聖朝(第二體/)¶
　　　池邉雪¶
淅淅寒風吹水靣誰料玉龍方戰多少敗鱗殘甲天上¶
収藏不盡飄落雙堤無限　漁人指裂収綸轉向堤畔¶
維舟鬚髪明如練羡神仙經現鶴氅前來捨棹相見¶
　　尉遲杯¶
<pb:KR4j0076_WYG_021-24a>¶
　　　雪霽¶
天花落便幾日靄靄雲垂閣凍折一樹梅花剡曲高人¶
寂寞煖香燒盡但頻弄鸕鷀鸚鵡杓到今朝重見羲和¶
纔將寒氣収却　着屐試出門庭還只見瑶華滿眼堆¶
着巷口家家争掃路被短褐風吹赤脚好尋箇田翁問¶
訊道來歳豊年處處樂更無端好事兒郎塑獅子儼如¶
活¶
　　望梅花(第二體/)¶
<pb:KR4j0076_WYG_021-24b>¶
　　　氷¶
朔風吹作十分寒見萬里黄河生骨徹底琉璃照逺天¶
　巧匠琢為山但看峰巒也一般對日便消完¶
　　帝臺春¶
　　　自述¶
人潦倒鬢華催對秋昊春樹暮雲隔斷淮南許多朋好¶
㸃㸃黄沙爭撲靣那堪侍板輿親老綴朝班無補承明¶
早嗟枯槁　山𣺌𣺌風浩浩身似鳥長安道空回首鄉¶
<pb:KR4j0076_WYG_021-25a>¶
山接天連地但見王孫芳草幾度夢尋南下路雁行何¶
處心如搗又塵冗匆匆問高天清曉¶
　　虞美人影¶
　　　警悟¶
呼牛呼馬都皆是一任世人名字不合時宜湏記壘塊¶
終何濟　脂韋靣目今如此難出如今天地塲上偶然¶
作戲不用相迴避¶
　　望江南¶
<pb:KR4j0076_WYG_021-25b>¶
　　　警世¶
塵世事都似夢相縈處已只宜隨日月逢人何用費聰¶
明利刃斷癡情　春酒熟何事不高歌塵網一投安樂¶
少醉鄉深入快心多碌碌欲如何¶
　　絳都春¶
　　　閒居¶
園扉關好正嫩栁高槐春光先到今是昔非左右琴書¶
正當清曉晩菘早韭都生了問園丁梅花多少風吹池¶
<pb:KR4j0076_WYG_021-26a>¶
靣日上墻角一羣啼鳥　幽悄車迴俗士但清罄一聲¶
陪人長嘯應節夭桃碎影無心落方沼看他燕子初來¶
小漸對對銜泥林表忩前日日高眠無人驚擾¶
　　瑞鶴仙¶
　　　讀書¶
輕風吹小苑正玉軸牙籖百城南靣試展青緗巻笑魯¶
魚亥豕千秋塵滿古人活現却未許粗人夢見仗何人¶
炯炯雙眸斬盡葛藤一片　留戀子虚烏有怪誕齊諧¶
<pb:KR4j0076_WYG_021-26b>¶
何須高捲不求甚解持此法思過半十三經廿一史從¶
吾好値得心煩意亂休深藏塵土堆中蠧魚游遍¶
　　滿宫花(第二體/)¶
　　　叅禪¶
天上雲瓶裏水此謎如何猜起比邱誤殺幾多人落得¶
一身泥滓　若個能叅無隠義雨後朩樨香氣蒲團坐¶
破總成空離却蒲團纔是¶
　　天香(第一體/)¶
<pb:KR4j0076_WYG_021-27a>¶
　　　自壽¶
蒲葉迎風榴花照眼天中節明朝是五十年前劬勞今¶
日曾自輕啼聲試于今何大痛回首靈椿早逝樹背萱¶
花嘆履氷半生勞瘁　製得綵衣新翠徹壽觴且承菽¶
水諄諄語兒輩婉辭車騎待得中秋以後下弦月清光¶
照叢桂母氏千秋總拚一醉¶
　　千秋歳(第二體/)¶
　　　慶夀¶
<pb:KR4j0076_WYG_021-27b>¶
梅花如雪又報千秋節嘉平放出通宵月仙人乘羽葢¶
青鳥銜金屑稱觴㑹豹胎麟脯爭羅列　廣樂當庭設¶
玉椀葡萄潔稱萬壽蓬萊闕緑鬢方瞳子䄂有丹砂訣¶
從此去蟠桃慢慢枝頭結¶
　　十二時¶
　　　山居¶
惹征塵幾年靣目只怕山靈憎我賦歸去尋山清坐孤¶
鶴野猿相和磵石平安山堂無恙任晝吟宵卧把舊日¶
<pb:KR4j0076_WYG_021-28a>¶
八尺烏皮移向籬前延接高人幾箇　回首看長安道¶
上名利何人丢過用盡巧機波瀾反覆直是虧他作恁¶
蝇頭蝸角還須明眼覷破　筭不如一邱一壑且消却¶
閒功課石上流泉松間明月清福天來大咏考槃在陸¶
不受世人顛簸¶
　　棘影¶
　　　村居¶
秧鍼初緑遶蓬門遠近高低如簇日上山頭風到溪邉¶
<pb:KR4j0076_WYG_021-28b>¶
田父荷鋤行速兒童催却牛羊去向高隴笛吹村曲任¶
野人無事徘徊南畆堪娯幽獨　城市紅塵隔遠茅簷¶
斟濁酒勝如&KR0812;醁但有榆連柳矗也何用得喬松修竹¶
逢迎野老威儀肅周旋乆愛他樸遫况秋來高廪千家¶
真是太平風俗¶
　　雪梅香¶
　　　水閣¶
迎眸處一溪流水碧無塵把三間茅屋臨溪結構方新¶
<pb:KR4j0076_WYG_021-29a>¶
早起推忩看浴鳥晩來倚檻捲絲綸偏空濶洗盡凡心¶
樂我天真　眼邉無俗物但有漁舟來往青蘋獨坐開¶
襟悠悠短笛遥聞一帶好山銜早月千村逺樹送斜曛¶
賈芸老風流𣺌𣺌付與閒雲¶
　　漁歌子¶
　　　漁¶
釣竿輕簔草緑夜深星斗隨船宿獨撚鬚雙赤足醉後¶
幾聲新曲　婦飛蓬兒曲局一生占得江湖福晩風高¶
<pb:KR4j0076_WYG_021-29b>¶
春浪促欹枕船舷睡熟¶
　　桂枝香(第一體/)¶
　　　樵¶
秋飇短褐漸逺近千岩寒催落葉滿眼烟凝暮紫斧斤¶
時節丁丁谿徑雲重叠早看星晩肩明月青泥充腹石¶
泉消渴山風吹髪　四時景自然羅列桃開霞艶楓丹¶
霜烈逢着仙人對局偶然爭劫薪蒸暫傍松間歇把斧¶
柯回頭頻閲莫教爛却都迷塵世求歸不迭¶
<pb:KR4j0076_WYG_021-30a>¶
　　塞垣春¶
　　　邉思¶
霜肅秋天逈看紫塞西風勁關門榆老城頭栁斷孤鴻¶
留影漸滿川組練申軍令清苦月胡笳稱馬蕭蕭鳴未¶
了蓮花幕底難聼　回首望江南全然是暮雲遮定時¶
向鏡中看都無青鬢賸窮塞主枕頭欹着沉吟數戍柝¶
寒更永試語悲秋客征夫愁更盛¶
　　大聖樂¶
<pb:KR4j0076_WYG_021-30b>¶
　　　凱歌¶
白羽揚旛蓮花作幕凛然先聲領七萃星列雲屯㸃㸃¶
輕沙堆靣令下風清螳臂當車難恃勇看談笑烽烟指¶
顧寧綸巾映日輕裘行陣不信書生　軍中倚馬草檄¶
便露布先成奏上京好収戈韜矢歸牛放馬齊賀昇平¶
執醜都門獻俘天闕玉陛千官頌洗兵黄河帶更泰山¶
如礪求世簮纓¶
　十五家詞巻二十一¶
