# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.376463
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷七
<pb:KR4j0076_WYG_007-1a>¶
欽定四庫全書¶
　十五家詞巻七　　　　　　　休寜孫黙編¶
　　宋琬二鄉亭詞下¶
　長調¶
　　滿江紅¶
　　　燕臺懐古¶
易水東流與西去荆卿長别祖帳處三千賓客衣冠如¶
雪督亢圖中雷雷作咸陽殿上襟裾絶恨夫人匕首竟¶
<pb:KR4j0076_WYG_007-1b>¶
何為同頑鐡　漸離筑笙歌咽博浪鐡車輪折縦竒功¶
未就祖龍褫魄一死翻令燕國蹙九原悔與田光訣歎¶
千年寒水尚蕭蕭虹霓滅¶
　　　王西樵客逰武林曹頋菴賦詞志喜屬予和之¶
花落錢唐江流濶潮痕初漲問足下何由至此布㠶無¶
恙儵爾波濤如夢裏跫然屐齒来天上恰湘湖蓴菜十¶
分肥為君餉　西湖畔春波漾疎栁外歸樵唱有青油¶
畫舫烏程佳醸風暖遙傳靈隠磬天晴急䇿韜光杖倚¶
<pb:KR4j0076_WYG_007-2a>¶
危欄百尺看銀塘龍蛇状¶
　　　其二(予與頋菴西樵/皆被竒禍得免)¶
痛定追思瞿塘峡怒濤飛漲嘆北寺皋陶廟側何期無¶
恙荘舄悲歌燕市外靈均憔悴江潭上問綈袍高誼有¶
還無曽誰餉　愁萬斛東流漾五噫句舂間唱恨埋憂¶
無地中山須釀故態狂奴仍未減尊前甘蔗還堪杖笑¶
邯郸夢醒恰三人無殊状¶
　　　其三(西樵以南徐游/覽諸作見示)¶
<pb:KR4j0076_WYG_007-2b>¶
北固城頭兼天湧銀濤奔漲登覽處頻經戰伐金焦無¶
恙皷枻黿鼉深窟畔振衣鸛雀危巢上手摩挲瘞鶴古¶
殘碑為余餉　弓樣月波中漾欸乃曲橋邉唱望鄉心¶
倍切濃于春釀禽慶欲偕名嶽屨李邕幸免金吾杖笑¶
馬遷貨殖强裁書無聊状¶
　　　其四(西樵長齋佞/佛但不戒飲)¶
春色䦨珊繁花謝紅銷緑漲山一似西施痩損捧心微¶
恙堤上長吟蘇白句樓頭髙話羲黄上喜清齋乆已絶¶
<pb:KR4j0076_WYG_007-3a>¶
猪肝何須餉　風乍捲輕綃漾烟欲暝金衣唱愛信陵¶
作達沉埋醇釀禹穴天台春正好裹糧且辦青藤杖倩¶
君侯綵筆代丹青雲霞状¶
　　　其五(刀俎餘生欲斷葷者數矣/奈茹素輒饑故篇中及之)¶
伏枕吳山羇愁共桐江春漲喜邂逅客星忽聚酒徒無¶
恙楊惲南山歌太苦鄒陽北闕書難上向精藍深處問¶
枯禅伊蒲餉　雙燕外㳺絲漾六橋側紅牙唱惜杜康¶
骨朽無人能醸我愧老饕難戒肉君方强健何須杖看¶
<pb:KR4j0076_WYG_007-3b>¶
白衣蒼狗任他忙浮雲状¶
　　　其六¶
吾道榛蕪狂瀾倒百川争漲賴砥柱君家伯仲安流無¶
恙龜䇿何勞詹尹卜龍矕逺過黄初上况陳思才藻氣¶
如虹詩堪餉　請室耗心旌漾擊瓦缶烏烏唱看霜枝¶
緑鬢窮蒸愁醸放逐誰憐亭伯困登臨願借盧敖杖坐¶
西牕剪燭話通宵悲歡状¶
　　　其七(鐡崖頋菴西樵雪洲小集寓中看演/邯郸夢傳竒殆為余五人寫照也)¶
<pb:KR4j0076_WYG_007-4a>¶
古陌邯郸輪蹄路紅塵飛漲恰半晌盧生醒矣龜兹無¶
恙三島神仙遊戲外百年卿相蘧廬上嘆人間難熟是¶
黄粱誰能餉　滄海曲桃花漾茅店内黄雞唱閲今来¶
古往一杯新醸蒲類海邉征伐碣雲陽市上修羅杖笑¶
吾儕半本未收塲如斯状¶
　　　其八¶
歸去来兮東皋下錦秋湖漲有不腆敝廬海曲年来多¶
恙避地人辭金馬後游仙伴我方壺上羨氷桃火棗大¶
<pb:KR4j0076_WYG_007-4b>¶
如瓜麻姑餉　㣲雨過清溪漾行樂耳提壺唱喜兒童¶
學灌山妻能醸處士三間容膝屋仙人九節齊眉杖恨¶
衰年脚疾耳將聾新来状(錦秋/湖名)¶
　　　贈趙千門謫官武林¶
竹馬鳩車游嬉日追随里巷九萬里風摶羊角相期同¶
上作賦無過潘岳敏論年頗愧袁絲長記蜃楼影裏望¶
蓬莱心何壮　八义手誰能兩三舎退予非譲惜娥眉¶
嫁晚仙宫蕊榜一柱觀頭堪拄笏匡廬飛瀑三千丈羨¶
<pb:KR4j0076_WYG_007-5a>¶
滕王髙閣醉憑欄王恭氅¶
　　　其二¶
古郡洪都平反借經綸妙手游刃處昆刀并剪氓寃立¶
剖詰曲羊腸真險絶蘼蕪何事捐新婦嘆樽前涕淚染¶
琵琶青衫袖　湖水畔吳山岫白傅冄髯蘇又更窮愁¶
詩好外孫虀臼長笛倚楼誰解道旗亭歌徧諸伶口向¶
六橋烟雨晩尋春従君後¶
　　　小女歸次淮北舉第三子真州聞報口占志喜¶
<pb:KR4j0076_WYG_007-5b>¶
　　　寄五文壻¶
齊女門前送歸鷁心旌搖漾忽報道石麟墜地言觀其¶
韔阿大中郎誰得似吾家宅第非虚相羨鳩車竹馬爛¶
如雲烏衣巷　駒千里龍媒眖歕朱汗精俶儻喜元燈¶
耿耿後来能亢蚌老珠胎應有驗渭陽滚滚肩相望伴¶
老夫醉裏踏青山扶笻杖¶
　　　贈既庭弟¶
玉磬山房西窗下論文剪燭兒女輩挽衣問訊酒漿相¶
<pb:KR4j0076_WYG_007-6a>¶
續往事堪驚如噩夢新愁欲話難更僕悵登山臨水送¶
將歸吾家玉　春草句勞心曲陏苑外逢南菊嘆雪中¶
鴻爪去来何速才子従来悲失路斯人豈合棲空谷約¶
眀春鄧尉看梅花支公屋¶
　　　題尤展成小像¶
賦奏凌雲真才子至尊親許長太息文章憎命驊驑失¶
主放逐身随麋鹿伴英雄志偃蛟龍雨記錦裘躍馬出¶
榆闗題詩處　白雪調無雙手曉風句諸伶口但譍門¶
<pb:KR4j0076_WYG_007-6b>¶
遣子烹葵呼婦祕笈已窺林屋洞新篘且醉蘭陵酒問¶
朱門高盖幾人存東門狗¶
　　　賀馮郡丞公子秋捷¶
甬上簮纓羨家世䕫龍相繼歌頌遍青州父老白門子¶
弟共道平反隂徳盛髙車駟馬于公第果仙郎髙折一¶
枝歸瑤臺桂　丹鳳翮青麟罽龍為友神英鋭看追風¶
籋電騰驤天際射策江都偕計日論年髙宻封侯嵗問¶
傳臚第一屬何人馮當世¶
<pb:KR4j0076_WYG_007-7a>¶
　　　李方山歸自滇中喜而有贈¶
西子湖頭送君日楊花飛雪一萬里蠻烟瘴雨朱門空¶
謁雁字不傳滇海路蘆花正映清溪月向莫愁村畔話¶
離愁真竒絶　磨盾志空悲咽題柱願難消歇惜白頭¶
成錯六州之鐡鄉里兒曹偏面冷丈夫拓落因腸熱取¶
嚢中詩巻共青萍燈前閲¶
　　　其二¶
抱瑟歸来歎㳺子飄零南國君賀我商瞿有子狂歌浮¶
<pb:KR4j0076_WYG_007-7b>¶
白大者纔能呼父執黄雞緑酒娱今夕但無如瓊樹倚¶
堦前誇雙璧　吹玉笛長干陌擕蠟屐江淹宅曰身将¶
隠矣北山之北逺害且尋麋鹿伴那能老作諸侯客况¶
竹溪六逸尚堪招徂徠側¶
　　　又夀方山(時年五/十有一)¶
齊魯之間許君是鬚眉男子歌伏櫪壮懐消減肉生雙¶
髀草檄百蠻功未展裹糧五嶽㳺方始算春秋三萬六¶
千塲平分矣　鴻鵠志誰能擬薑桂質終難徙肯随他¶
<pb:KR4j0076_WYG_007-8a>¶
踰淮盧橘化而為枳孔北海豪杯斚在孟東野老詩篇¶
羙倚江樓秋夜共吹簫魚龍起¶
　　　從姜九綺季索畫¶
公子才華問驃騎何如第五几席上千巖萬壑丹青佳¶
譜不分胸中藏嶽瀆無端筆底驚烟雨歎虎頭神妙米¶
公顛今其伍　神禹廟松杉古西子里荆榛莽記蘭亭¶
曲水依稀曽覩拙宦長慚踈屐齒後㳺恨不生毛羽愛¶
雲門寺與赤城霞須君補¶
<pb:KR4j0076_WYG_007-8b>¶
　　　旅夜聞蟋蟀聲作¶
試問哀蛬縁底事終宵嗚咽料得汝前身多是臣孤子¶
孽青瑣闥邉瓔珞草碧紗窗外玲瓏月况兼他萬户𢷬¶
衣聲同淒切　梧葉落西風冽蓮漏滴征鴻滅似杜䳌¶
春怨年年啼血千里黄雲闗塞客三秋紈扇長門妾背¶
銀缸和淚共伊愁床前説¶
　　　有感¶
白眼看人誰作俑嗣宗為虐従此後争相模倣傳来衣¶
<pb:KR4j0076_WYG_007-9a>¶
鉢許史府中饒結駟翟公門外堪羅雀把乗車戴笠舊¶
時盟成髙閣　交道喪多輕薄思管鮑何由作笑雲翻¶
雨覆一丘之貉對面九疑誰得料填胸五嶽安能鑿願¶
休将腐鼠嚇鵷雛翔寥廓¶
　　　拜方正學先生祠¶
朩末亭邉聴山鬼啾啾宵哭陽九厄衣冠道盡傷哉臣¶
僕七國肯因晁錯觧先生禍比温舒酷訝當年碧血濺¶
蘼蕪今誰緑　魚服泣君王逐瓜蔓殺門生族歎詩書¶
<pb:KR4j0076_WYG_007-9b>¶
種絶何人能續簡牘空餘南史恨松杉已見長陵秃酹¶
荒祠燈火尚青熒金甌覆(漢書人皆三族王温舒五族/先生噀血禁庭至今地無春)¶
(草/)¶
　　　贈江都令軒轅汶湄¶
誰賦蕪城到今日堪悲鮑照凋瘵後急湏和扁刀圭立¶
効御馬善稱東野畢投巫人羨西門豹有淮南父老詫¶
河清如公笑　書下考仍長嘯辭五斗従吾好忽九霄¶
丹鳳銜来温詔曠典河陽容借宼提封古驛原名邵(邑/有)¶
<pb:KR4j0076_WYG_007-10a>¶
(邵伯/驛)問縣魚挂壁尚依然庖丁道¶
　　水調歌頭¶
　　　祝查伊璜七十¶
巵酒為君夀四座請無喧歳星聞是方朔聊復謫人間¶
歎息佳人空谷天遣平章花月蝦菜五湖船月下雪兒¶
唱新譜小遊仙　泛滄海窺禹穴夢邯郸綠瞳華髪先¶
生骨貎轉翛然放跡烟霞之外髙卧羲皇以上笑拍葛¶
洪肩莫向方壺去少駐一千年¶
<pb:KR4j0076_WYG_007-10b>¶
　　滿庭芳¶
　　　賀汪于梧舉第十一孫¶
圃號秋霞人如瓊樹新来鶴髪鬖鬖華封人祝惟爾一¶
身兼佳氣充閭瑞靄石麟降蓬矢新添孫枝好荀龍有¶
八薛鳳又成三　華堂臨曲水堦翻紅藥杯映銀蟾更¶
高燒華燭低按鵾絃此日書祥太史報君家象緯頻占¶
分湯餅花前起舞詞客老江淹¶
　　漢宫春¶
<pb:KR4j0076_WYG_007-11a>¶
　　　秋日同姜如農給諫散步城隅歐陽公集有真¶
　　　州東園記此其遺址也¶
白露蒼烟憶醉翁椽筆曽記東園高臺畫舫安在風物¶
依然重陽近也覓黄花共倚危欄楓林外澄江如練寒¶
鴉千㸃飛翻　頗怪并州舊尹早蓴鱸夢斷偃仰丘樊¶
故鄉烏衣門巷衰草荒阡干戈滿地何従問盤谷斜川¶
君笑曰無如此䖏濠梁秋水之間¶
　　　哭方爾止¶
<pb:KR4j0076_WYG_007-11b>¶
吾友方干果貧如趙壹賦類相如平生傲睨成癖偏爱¶
狂奴盧龍塞上踐氷霜曽策疲驢堪下酒灤河鮮鯽君¶
言勝四腮鱸　猶記長干握手賀更生冄世清淚霑裾¶
何圖此别千載鄰笛愁余傳經有女問何如六尺遺孤¶
腸斷䖏重開巾笥未裁劉秣陵書(數月前君有/書見貽未答)¶
　　雙雙燕¶
　　　題佟滙白中丞伯仲漁樵圖¶
皤然二老似江左風流惠連康樂綸竿七尺雨笠風簔¶
<pb:KR4j0076_WYG_007-12a>¶
同著長嘯東臨海若擕手入天台採藥從公看奕仙家¶
&KR0838;取斧柯遺却　行脚蒼巖翠壑笑肩拍洪崖弟酬兄¶
酢山中留客童子一雙馴鶴休戀烟霞髙卧看早晩蒲¶
輪西洛須倩妙手長康重畫麒麟高閣¶
　　髙陽臺¶
　　　為朱鶴菴侍史王郎作¶
何䖏逢君落花時節嫩楊乍囀鶯簧小閣沉沉鄂君繡¶
被生香紅牙按罷渾無力倚東風更換霓裳背蘭缸横¶
<pb:KR4j0076_WYG_007-12b>¶
波偷展低問周郎　東君為汝傍徨倩珊瑚在枕玳瑁¶
為梁海燕同棲一時嬌艶無雙従此蛾眉㕘意畫應見¶
慣不辨鸞凰漫猜他佳人碧玉夫婿王昌¶
　　念奴嬌¶
　　　郭璞墓¶
𢎞農太守挽羲輪三舎乃心王室龜䇿如神撩蠆尾臣¶
命盡扵今日氣作長虹魂歸華表骨𦵏金鰲脊馮夷舞¶
罷數聲欸乃漁笛　安得温嶠懐中通天犀借我下窺¶
<pb:KR4j0076_WYG_007-13a>¶
龍國江左夷吾今在否石馬沉埋荆棘鐡甕旌旗金山¶
鐘磬閲盡興亡迹中泠滿酌一帆髙挂遙碧¶
　　　重過汪氏容園¶
辟疆池館是誰剪瓜步江流餘沚放逐餘生雙不借重¶
看水窮雲起怪石㟏岈孤亭窈窕蘿薜藏山鬼行行且¶
止呼童為摘蒼耳　堪歎滄海桑田洛陽金谷轉眼荆¶
榛裏舞榭歌臺真可惜愁殺烏衣燕子百頃清潭十圍¶
灌朩桐又生孫矣故人擕手為言樹猶如此¶
<pb:KR4j0076_WYG_007-13b>¶
　　　九日王西樵姜如農程穆倩王爾調家伯獻登¶
　　　慧光閣¶
昔人多事把今日名以佳名重九青女連宵渲染作淺¶
碧深黄林藪傑閣千尋長江一瀉瓜步晴如豆帆檣飛¶
下夕陽還繫堤栁　休問髙㑹龍山參軍同幕府其人¶
存否古往今来屬我輩復共天涯杯酒目送飛鴻詩成¶
戲馬莫放持螯手逺公微笑醉中應恕狂叟¶
　　　館金陵馴象門今廿有二年孫道宣以詞見示¶
<pb:KR4j0076_WYG_007-14a>¶
　　　賦此¶
長干西畔記鴉藏新栁朱樓之下問是盧家年十五嬌¶
小莫愁未嫁鸚鵡籠邉侍兒教演曽把髯奴罵鞦韆時¶
節玉簫聲在簾罅　惆悵司馬清狂横琴三弄却鳳求¶
凰也鼙鼓歸来人世換都付水流花謝修竹依然畫欄¶
何在俯仰餘悲咤唾壺敲缺不禁清淚如瀉¶
　　　丙午小春善伯希韓招諸同人宴集紅橋之韓¶
　　　園分韻¶
<pb:KR4j0076_WYG_007-14b>¶
玉鈞斜畔最傷心游子斷腸難續佳麗繁華誰領畧惟¶
有清狂杜牧我輩重来為歎苦短急辦三條燭天寒朩¶
落佳人同倚修竹　况乃詞客都豪雍容車騎落筆雲¶
烟簇樂莫樂兮今夕㑹莫學阮公癡哭緑酒黄橙銀筝¶
翠袖偷送初成目朦朧别後知他何䖏金屋¶
　　水龍吟¶
　　　乙已除日得家報新置朩峪山荘慨然有終老¶
　　　之意喜而賦此¶
<pb:KR4j0076_WYG_007-15a>¶
幾年鼎鑊風波賦初衣菟裘纔築白雲萬疊蒼松千笏¶
清溪一曲歸去来兮臨流設釣登山驅犢謝鄰翁問訊¶
叮嚀寄語第一事多栽竹　人世竟同蕉鹿夢驚回黄¶
梁方熟天公賜與一丘一壑數椽茅屋急辦長鑱早營¶
圓笠樂吾盤谷笑三閭多事此身將隠何勞龜卜¶
　　風流子¶
　　　贈劉峻度兼送令弟孝亷公車北上¶
竹西歌吹地樊川客杜牧擅風流問壇坫主盟誰操牛¶
<pb:KR4j0076_WYG_007-15b>¶
耳孝標苗裔豪邁無儔身將隠簮裾如敝屣丘壑信優¶
㳺二八鶯喉嬌歌子夜十三雁柱低按凉州　蘭亭髙¶
㑹罷紗窗頻剪燭厯亂觥籌為道鬚眉如此笑拂吳鈎¶
歎錦瑟華年是鄊堪老青州従事此外都休更喜火攻¶
阿弟五鳳能修¶
　　沁園春¶
　　　誚白髭¶
歎息吾衰兩兩三三霜雪盈頦怪素絲若練偷描病態¶
<pb:KR4j0076_WYG_007-16a>¶
銀莖如㦸硬作愁媒面目生疎主人訝客何所聞而不¶
速来還防汝入宫見妬朋輩嫌猜　况逢貝錦蚊雷更¶
顛倒雌黄蛇與虺歎黒雲突起九閽難呌青蠅欲弔隻¶
影堪哀不自我先不自我後汝乃乗危利我災炎凉態¶
笑星星髯也果小人哉¶
　　　又代髭問答¶
兀坐支頥童子前来再拜致詞告先生頰上荒蕪不治¶
非其種者鋤而去之鼻堊須斤眼翳湏刮蘭&KR0581;當門亦¶
<pb:KR4j0076_WYG_007-16b>¶
見&KR0008;先生曰姑徐徐㸃染化白為緇　鬚言君請無疑¶
念交絶何須口有疵試數君素友丹鷄白水嵗寒有㡬¶
能比松枝我獨憐卿卿何棄我患難周旋不暫離吾知¶
愧謝叟誠長者下榻于兹¶
　　　題李考叔聞雞起舞¶
有客于䰄長劍巍峩殆竒士歟憶請纓北闕曽馳鹿塞¶
上書幕府親厯無閭伏櫪興嗟投竿空老三竺橋邉有¶
敝廬杯䦨後任唾壺敲缺一枕蘧蘧　當年士雅何如¶
<pb:KR4j0076_WYG_007-17a>¶
試酹酒荒原弔望諸嘆元龍湖海徒眠髙閣侯王甲第¶
懶曳長裾擊筑狂歌登樓悲憤變作銀鉤蠆尾書掀髯¶
笑倩羊欣白練揮灑無餘¶
　　　同繆湘芷前輩及王仲昭諸子看郭園牡丹¶
惆悵梅花幾日飄零青子纍纍喜盈盈欲笑洛川㳺女¶
亭亭未嫁溪畔西施狡獪東君揉鉛搓粉傾國粧成第¶
一枝端詳䖏待緑烟滅後明月来時　叮嚀冄拜封姨¶
向錦石雕欄好䕶持羨池邉嬿婉一雙燕子香中眠食¶
<pb:KR4j0076_WYG_007-17b>¶
百隊蜂兒座客皆豪主人拚醉争看山公倒接䍦重㳺¶
數教柴扉休掩来往無期¶
　　　程穆倩六十初度作朩蘭花慢自夀中借禽蟲¶
　　　為喻索題賦此¶
何以觴君非狷非狂石戸之農更髙懐磊磊如求旦鳥¶
孤踪踽踽號可憐蟲六十平頭自嘲自夀炙轂雕龍縂¶
未工斯人也信諧方曼倩癖似張融　寓言十九朦朧¶
笑蜾臝鷦鷯趣不同看華胥世界魂㳺燕國南柯太守¶
<pb:KR4j0076_WYG_007-18a>¶
腹坦槐宫銅雀崔巍金貂富貴烏有先生亡是公三杯¶
後任蠻争角左蝨走褌中¶
　　　題陳其年烏絲詞¶
天上張星游戯人間我幸見之羨高陽里第門纔旋馬¶
西園公子賦必探驪八斗才華五陵逸氣虀臼争𫝊絶¶
妙辭旗亭上有諸伶按拍玉笛金徽　奚嚢白雪霏霏¶
信此曲従来和者稀似秦郵太史風流旖旎渭南老子¶
渾脱雄竒揚子濤深洞庭月冷應有魚龍駭且飛觀止¶
<pb:KR4j0076_WYG_007-18b>¶
矣待曹王敵手險韻重題¶
　　　題孫坦夫想想園¶
達者荘生寓言十九天地蘧廬歎世人勞攘求田問舎¶
經營惨澹種栁栽蒲金谷豪奢平泉佳勝魚鳥楼臺縂¶
畫圖今安在見雕梁去燕寒樹啼烏　先生晩狎樵漁¶
早悟却浮生是夢歟看朱甍畫棟都成泡影丹丘碧海¶
随䖏吾廬結構徒工後人誚拙千頃何須覓朩奴非非¶
想向羲皇高卧彭羨為徒¶
<pb:KR4j0076_WYG_007-19a>¶
　　　又¶
烏有園林幻耶真耶其如墨荘問陳家結綺空餘眢井¶
隋宫錦樹但有垂楊孝子追思悲深肯構杖履依稀不¶
暫㤀歸来些在閬風之圃廣漠之鄉　誰言大壑舟藏¶
况電馬飇車鮮定方譬生前嗜芰無㤀屈到沒而尸祝¶
不替庚桑神所馮依精魂来往月榭風軒白石牀真佳¶
話似桃源雞犬未是荒唐¶
　　　題陳希夷大書夀字為同年張蓼匪祝¶
<pb:KR4j0076_WYG_007-19b>¶
西岳峻&KR1828;有仙人髙卧曽跨青牛見山蓀亭畔蒼苔石¶
室雲臺觀裏素牓銀鈎夭嬌㳺龍蹁躚舞鳳筆陣鍾王¶
未可儔装演了向錦堂髙挂第一箕疇　使君文采風¶
流賦歸去来兮尚黒頭羨玉燕開祥前身昴宿金貂累¶
葉家世留侯甲子初周鬚眉未艾種菊栽松樂事稠将¶
進酒喚希夷睡醒同醉金甌¶
　　　題陳蟄菴三一一三圖¶
所謂伊人玉貎頎然碧瞳紫髯羨荷裳蕙帯五陵公子¶
<pb:KR4j0076_WYG_007-20a>¶
黄冠葛屨丈室瞿曇鶴立仙姿虎頭妙筆頰上添毫一¶
二三參同契任洪崖把臂彌勒同龕　飄蕭素髪鬖鬖¶
似柱下猶龍問老𥅆向世出世間先窺太極用無用䖏¶
椎破連環形影交㤀畫圖三昧白板枯禅不待㕘従君¶
老願擔簦五岳結制精藍¶
　　　題王壻五文小像¶
椘椘王郎有美清揚雜佩瓊瑛羨白玉牀邉右軍坦腹¶
烏衣巷口小女提&KR1125;二十年来居諸荏苒驚見兒曹項¶
<pb:KR4j0076_WYG_007-20b>¶
領成還聴得旁人争説玉潤氷清　更憐磊磊英英似¶
遏末封胡舊有名喜蠟屐重来同探禹穴貂裘垂敝且¶
住吳城伏櫪悲歌題橋壮志千里驊騮待一鳴吾衰矣¶
賴門楣有客歸老柴荆¶
　　　送孫無言歸黄山¶
鎮日思歸臨水登山云胡不歸羨君誠髙士堪五湖長¶
予其逋客愧北山移結遍賢豪厭聞歌管十載揚州夢¶
已非家何在有珠簾雲海雪竇烟霏　年年車馬逶遲¶
<pb:KR4j0076_WYG_007-21a>¶
空折盡隋堤栁幾枝笑故園三徑桂蘭頻老層巒萬疊¶
猿鶴長啼或問先生笑而不答待滿詞人餞别詩真歸¶
矣任山靈見誚百罰奚辭¶
　　　張黄門敉菴招飲郊園感舊而作(君有愛子最/愛吾兒亦吳)¶
　　　(姬出/也)¶
把酒花前俛仰乾坤猶剰吾曹憶西清奉引曽陪汲黯¶
南冠憔悴同祭臯陶諌草空焚釣竿長把三徑荒蕪仲¶
蔚蒿長安道嘆東門黄犬㡬度悲號　於今華髪蕭蕭¶
<pb:KR4j0076_WYG_007-21b>¶
但痛飲狂歌興未消向蓮社㕘禅無人能觧醉鄉娱老¶
有托而逃白眼看他飛揚䟦扈蜾臝螟蛉之二豪三年¶
後問兩家兒子誰似枚臯¶
　　　金公調賢而隠於醫有園林竹石之樂年已逾¶
　　　六新納一姬先生素患頭風作此詞嘲之¶
栁暗柴門苔深竹徑芍藥初紅羨烟霞髙卧結廬水曲¶
鹿麋為伴避世牆東女子知名兒童拍手笑指韓康藥¶
滿籠吾何幸向繩床丹竈鎮日相従　朝来睡起初慵¶
<pb:KR4j0076_WYG_007-22a>¶
恰神女飛来第幾峰看博山爐底雙眠翡翠緑紗忩外¶
並蔕芙蓉我輩鍾情温柔堪老鶴似精神玉似容催粧¶
賦校陳琳檄草立愈頭風¶
　　賀新郎¶
　　　為楊漢汾納姬作¶
寳鏡嬌鸞舞恰蘭舟迎来桃葉香凝金縷八月廣陵秋¶
色好吹上逺山眉嫵問今夕三星在户廿四橋頭明月¶
在倩紅牙翠管翻花譜情定句為郎補　粧成倦倚梅¶
<pb:KR4j0076_WYG_007-22b>¶
花塢問檀郎未諳心性偷詢鸚鵡咫尺蓬山誰得到長¶
是君家為主算只有信陵公子一片雄心無處寄向温¶
柔隊裏尋鄉土歌且醉戌籌五¶
　　　蕭山任干之成進士歸里作此詞以贈之¶
我愛任公子把珊瑚綸竿垂䖏六鰲連起三百人中君¶
最少賦奏天顔有喜暫勞汝烹鮮妙指杏苑看花青絲¶
騎欹帽簷踏遍長安市喧驟貴洛陽紙　宫袍晝錦高¶
陽里恰湘湖蓴絲正熟故人来止一笑登堂開家醸盤¶
<pb:KR4j0076_WYG_007-23a>¶
有青梅朱李雞再唱老夫醉矣萬里長風方破浪羨龔¶
黄事業従兹始天下士獨卿耳¶
　　　為侍御楊琢菴題像¶
野鶴昻藏意是當年弹文柱後楊球司𨽻驄馬連錢霄¶
漢上騎出五侯争避誰信道蛾眉見忌飄泊東南天地¶
外長五湖不待官家賜逢醉尉防其詈　虎頭妙筆真¶
無二寫元龍豪舉不似三閭顦顇歴遍九州夷險路惟¶
有醉鄉堪寄更許我入林把臂二八婵娟弹錦瑟倩尊¶
<pb:KR4j0076_WYG_007-23b>¶
前暫閣英雄淚歌既闋唾壺碎¶
　　　吳薗次太守五十初度(有序/)¶
　薗次吳君延陵華胄姑射仙姿藝苑笙簧執珠盤之¶
　牛耳巖廊珪璧羨玉署之鳳毛黄蔴紫綍領絲綸宻¶
　勿之班皂盖朱轓在山水清幽之地威行破柱聿害¶
　馬之先驅恵洽窮檐見飛鴻之爰集跂彼織女七襄¶
　弗困扵繭絲嗟我農人萬井無悲于星罶行春勸稼¶
　不驚鷗鷺之鄉載酒看雲遍踐䴥猿之徑鄭當時之¶
<pb:KR4j0076_WYG_007-24a>¶
　好客邑有飛郵范史雲之飲氷釡無餘粟洵哉才望¶
　兼収政稱亷卓風流嗣美吏號神仙者也節届迎長¶
　公為始滿無疆遐算随宫縷以俱添有美一人采民¶
　風而偕樂逢斯令序應南極之星辰躋彼公堂進前¶
　溪之歌舞某偶因覽勝暫維雪夜之舟幸與論文屢¶
　跋蕭齋之燭言觀父老飫聞獻兕之歌濫厠賓朋聊¶
　展放鳩之悃敬陳下里以侑一觴¶
山水菰城好算従来風流刺史栁顔雙表君自玉皇香¶
<pb:KR4j0076_WYG_007-24b>¶
案吏謫向方壺員嶠隼旟至豺狼立掃鳴鼓放衙無箇¶
事對堂中六客攄長嘯誰喚起孫莘老　駢闐士女歡¶
相告道吾君今年稱艾朱顔彌皎百榼千觚齊拜舞不¶
似醉翁潦倒佳客有鄒枚顔鮑洗盞髙臺臨翠巘任觥¶
籌厯亂霜天曉何足羨中書考¶
　　　題松鶴圖為金鎮逺憲長夀¶
甲第誰能亞一堂中謝家珠樹鮑家驄馬善體重華欽¶
恤意清問先扵矜寡早貫索光芒退舎父老扶笻来獻¶
<pb:KR4j0076_WYG_007-25a>¶
兕道騶虞幡下無寃者天賜與萬間厦　蹁躚雙鶴孤¶
山下似君侯雄姿磊落風期灑灑松底茯苓千嵗外堪¶
佐錦堂盃斚且莫把玉山頹也三竺六橋新雨後恰笙¶
歌畫舫公餘暇㳺秉燭留佳話¶
　　　方繡山同年長郎新娶¶
海燕雕梁語認烏衣舊家宅巷雙棲偕旅小謝翩翩如¶
逸少千里驊騮初舉羨孔雀屏風開䖏家在鳳凰臺畔¶
住紫鸞車簇擁吹簫侣天付與𤣥霜杵　阿翁早觧淵¶
<pb:KR4j0076_WYG_007-25b>¶
明組記摩挲掌中英物石麟誇汝佳婦佳兒雙白璧詩¶
奏南陔華黍劉表男兒纔尺許欲倩蹇修他日後卜西¶
鄰勉娶田家女呼老友烹肥羜¶
　　　楊商賢病起話舊賦此志感¶
吾輩今衰也憶當年偕㳺諸子天街躍馬䟦扈飛揚驚¶
四座況有穪衡善罵(謂青/蚓也)同醉酒昭王臺下袒裼髙樓¶
呼五白和悲歌旁若無人者懐古昔追風雅　回頭萬¶
事成飄瓦況新来友人彫喪船餘書畫惻愴山陽思舊¶
<pb:KR4j0076_WYG_007-26a>¶
賦鄰笛何堪中夜算只有窮愁東野桃葉渡頭聊卜築¶
問秋娘尚復能妖冶君不語淚盈把¶
　　　登燕子磯閣望大江作¶
絶壁銜飛閣倚寒空嶒&KR1478;窈窕是誰琱琢六代興亡如¶
逝水烟冷千尋鐡索夢不到烏衣簾箔結綺臨春歌舞¶
散大江流尚繞青山郭悲自語簷邉鐸　滔滔東下風¶
濤作俯層欄黿鼉出沒雪山歕薄况是清秋明月夜何¶
處楼船吹角早驚起南飛烏鵲估客船従巴蜀下看帆¶
<pb:KR4j0076_WYG_007-26b>¶
檣半向青天落吾欲醉騎黄鶴¶
　　　寄懐黄仙裳¶
雙槳将鳴也投半刺汝南叔度丰姿閒雅倒屣延君居¶
上座談笑風生朱夏長太息娉婷未嫁袖出明珠三百¶
斛是元和而上開元下堪把臂逺公社　相思久矣相¶
逢乍立斯須迴帆羯鼓為君重打同學少年多不賤强¶
半五陵衣馬誰信道黄鍾喑啞載酒陳琳荒塚畔是當¶
年曽遇知音者千載後爾其亞¶
<pb:KR4j0076_WYG_007-27a>¶
　¶
　¶
　¶
　¶
　¶
　¶
　¶
　¶
<pb:KR4j0076_WYG_007-27b>¶
　¶
　¶
　¶
　¶
　¶
　¶
　¶
　十五家詞巻七¶
