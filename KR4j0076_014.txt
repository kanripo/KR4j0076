# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.514597
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷十四
<pb:KR4j0076_WYG_014-1a>¶
欽定四庫全書¶
　十五家詞巻十四　　　　　休寜孫黙編¶
　　陳世祥含影詞上¶
　語言文字之所發恒本乎其人之性情嘗持此以取¶
　友百不失一今讀吾友陳子散木含影詞而竊有怪¶
　焉散木素狷介不為茍容落落寡合與同好堅則金¶
　石意所不屬望望然去之性嗜飲善治觴政生平博¶
　覽强記毎與座客㑹𨽻事肆應不竭健辯論遇客或¶
<pb:KR4j0076_WYG_014-1b>¶
　不合抗首立拄之不少遷隨或憾焉散木聞而曰我¶
　之所嫉怒我固然即爾見喜正復何益予嘗述其言¶
　其舉於鄉也方弱冠當是時士子以科名為貴競以¶
　得失相重輕散木才勇氣銳得此又蚤盛自期待岸¶
　然不與庸俗接其慕之而不獲從與游者多怨恨散¶
　木絶不為意旣屢困公車又顛連大故不得已而筮¶
　仕得保定之新安令終以不肯折腰解組歸益獨行¶
　其意託興于詩詞雅好游名山水之所在淹留至忘¶
<pb:KR4j0076_WYG_014-2a>¶
　歲月家人生產不問也夫以孤騫簡傲之性而為填¶
　詞則妍越娬媚淫放蕩逸如冶容靚粧目遇心搖使¶
　予初未交其人而遽讀其詞謂出自風流年少無疑¶
　也皮日休常怪宋廣平之為人謂其鐵心石腸而為¶
　梅花賦則清便艷發類南朝徐庾體彷之而作桃花¶
　賦穠麗纎巧亦極其致東坡序沈太守牡丹記則云¶
　公自耆老重德而予又方惷迂濶其于此書無乃皆¶
　非其人以予觀於散木亦云然哉梓成屬序于予予¶
<pb:KR4j0076_WYG_014-2b>¶
　曰散木之詞不待予文而傳也然千載而下讀其詞¶
　而觀予斯文以想見其為人則其人之性情非予莫¶
　之傳也然兹刻也為家桴葊董其役以傳於世則桴¶
　葊表彰之功謂又可沒也哉慈湖孫金礪撰¶
　小令¶
　　閒中好¶
　　　還書¶
書空寄閣著不開封添上儂邊淚還君訝不同¶
<pb:KR4j0076_WYG_014-3a>¶
　　夢江口(即單調/望江南)¶
　　　春盡¶
春去罷因甚却闗情最是栁絲長不了何來燕子語偏¶
明怕要下堦行¶
　　南鄉子(第二/體)¶
　　　倦¶
重門深閉細草如煙煙滿砌日長睡起獨凭欄看鴛鴦¶
雙雙飛去又飛還¶
<pb:KR4j0076_WYG_014-3b>¶
　　西溪子¶
　　　不至¶
留得暮雲千葉葉葉都成愁結倚髙樓山凝碧人獨立¶
待不思量又憶憶成癡月明知¶
　　如夢令¶
　　　暮春¶
聽說暮春來到不忍見花成草欹枕問巫山又被鶯聲¶
喚覺黄鳥黄鳥有箇人兒煩惱¶
<pb:KR4j0076_WYG_014-4a>¶
　　　睡醒¶
誰道客愁蕭屑偏有梅花交接意味恁幽清投向詩魂¶
安貼竒絶竒絶又是月光如雪¶
　　　昨日¶
花朶朶如人淚一盞酒來竟醉&KR0838;醉不敎醒看好時光¶
都廢無味無味滑是一團疑謎¶
　　　席上有贈¶
聽徹玉簫聲裏字字雨雲旖旎醉眼艷層波散作坐間¶
<pb:KR4j0076_WYG_014-4b>¶
霞綺倦矣倦矣好向人懷便倚¶
　　　客中¶
纔看桂花黄絮待趁晚潮歸去真正沒來繇便把冬春¶
發付還住還住又是紫薇一樹¶
　　　次梅木山夜坐韻¶
鉤月刺開雲空簾外紫薇影重我也憶當初聽徹紅樓¶
獰鳳都夢都夢一様悄然情動¶
　　天仙子(第一/體)¶
<pb:KR4j0076_WYG_014-5a>¶
　　　苦雨¶
織盡雨絲難作匹廵檐一鳥窺人立不知天有幾多愁¶
風恁劈冷雲積應縁誤發殘花檄¶
　　定西番¶
　　　冬日敬亭讌集¶
鎮日樓頭相對鋪月澹著雲輕枕前横　踏向稜稜冰¶
壑水泉流暗聲三尺雛松剪剪似雛僧¶
　　長相思¶
<pb:KR4j0076_WYG_014-5b>¶
　　　郊行¶
開花風落花風酒旗安頓小橋東敎人駐玉驄　一重¶
溪兩重溪弱栁遮藏曲曲籬黄鶯獨自啼¶
　　相見懽¶
　　　再晤西若¶
輕輕颺起嬌紅小春風迎到欄杆側畔出簾櫳　斂眉¶
語攜手歩意無窮那時去也魂斷畫堂中¶
　　思帝鄉(第三/體)¶
<pb:KR4j0076_WYG_014-6a>¶
　　　雨不止逐阻郊遊之約¶
都休留春春也羞樹樹好花落盡似清秋怕向樓前望¶
見休教上玉鈎又是垂楊影裏呌鳴鳩¶
　　　歸思¶
歸休百花香欲流正是淺紅柔白滿汀洲好去周旋芳¶
草風光到處收莫待落花庭院惱斑鳩¶
　　醉太平¶
　　　偶見¶
<pb:KR4j0076_WYG_014-6b>¶
珊珊玉鈎飄飄翠幬倚欄覷見温柔是誰家畫樓　欲¶
窺又羞欲行又留盼人頻轉清眸怎敎人不愁¶
　　蝴蝶兒¶
　　　春詞¶
蝴蝶兒拂花枝紗窻小女學新詩拈來微咏之　倦則¶
和花睡雙雙似有私相看陡地動人思停毫不語時¶
　　昭君怨¶
　　　春陰久寄姑孰¶
<pb:KR4j0076_WYG_014-7a>¶
煙雨蕭蕭寒重待盼靑山成夢夢裏是離愁古揚州¶
江水巫山雲逺寸寸客懷如剪莫要寫新詩晩來時¶
　　女冠子(第一/體)¶
　　　春日¶
相思獨自不及雙雙燕子鎮相憐花影勤催日爐香嬾¶
續煙　夢中空有淚鏡裏更無言任他飛燕子不開簾¶
　　㸃絳唇¶
　　　聞篴¶
<pb:KR4j0076_WYG_014-7b>¶
煙靄全収逺空一色青如削笛聲依約向酒腸頻掠¶
翻下庭花字字相思託牽情著月兒將落人在欄杆角¶
　　浣溪紗¶
　　　午泛歸西園¶
蝶子尋花逐逐忙一溪春緑膩歸航杏煙深處讀書莊¶
　織栁欲成鶯襯貼壘巢未就燕商量迎人小犬出東¶
墻¶
　　　小窻¶
<pb:KR4j0076_WYG_014-8a>¶
流水流雲入畫圖畫來端的總糢糊小窻筆墨太生疎¶
　乳燕聽時如可解落花掃去又誰鋪焚香整日破工¶
夫¶
　　　閱世說新語¶
頭上還餘漉酒巾庭空不曬寶吾褌庾郎此日未知貧¶
　赤玉胷中無宿物藍田舉體豈常人長卿慢世我思¶
存¶
　　　夢中作¶
<pb:KR4j0076_WYG_014-8b>¶
萍子横鋪絮一池綠牕正擬落花題一春情事鬢先知¶
　未免多情風力倦可能無恨月容衰扶持好夢與鶯¶
兒¶
　　　贈采文¶
雛筍初齊萬緑香參紅束素小兒郎生來宜近讀書牕¶
　沉甲細添簫局火岕尖鮮試越甆湯學書敎寫十三¶
行¶
　　　再示采文¶
<pb:KR4j0076_WYG_014-9a>¶
香粉揉成玉琢將憨情嗔態總難忘箇儂年紀正思量¶
　睡裏著驚真覺怯笑中推酒未全莊悄無人處可相¶
當¶
　　　初夏¶
只說春歸不惹愁辭春還與悶相勾草窠遍地碧如油¶
　鶯舌已無前日滑栁腰可似向來柔斷腸都在最髙¶
樓¶
　　　將雨¶
<pb:KR4j0076_WYG_014-9b>¶
莽霧癡雲釀宿陰較儂愁緒一般深日長無事費沉吟¶
　要頓閒情拈蠟葉怕粘冷夢熨香衾小牕今夜雨淋¶
侵¶
　　　贈璚孫¶
自是緱山品絶倫珠勻玉瑩想風神乳名直得喚珍珍¶
　摒當筆床都藴藉捧持酒盞更温文越歌應不忿莊¶
辛¶
　　戀情深¶
<pb:KR4j0076_WYG_014-10a>¶
　　　贈妓¶
掩袖留香香未許弱煙如緒雙絲花罅透雲痕欲銷魂¶
　低鬟小語不敎聞鵲腦為郎温微雨淺寒吹户燭黄¶
昏¶
　　歸國遙¶
　　　樓上¶
非悞沙觜水痕遊子路只為逺山相䕶把行人隔住¶
看得暮雲棲樹晩風都似絮又是歸鴉無數傷心和影¶
<pb:KR4j0076_WYG_014-10b>¶
訴¶
　　巫山一段雲¶
　　　四月二十日¶
是客雲為夢飄零惜去年斷魂曾泥酒尊前衣帶鎮相¶
憐　舊曲閒翻譜新聲自注箋小窻心性夕陽天幽意¶
若為傳¶
　　減字木蘭花¶
　　　晚閨¶
<pb:KR4j0076_WYG_014-11a>¶
愁人隻影燕怕凄凉歸不肯却去花間展轉空將翎翅¶
翻　惱人明月悄地來窺藏不迭待向房中又是清清¶
冷被籠¶
　　　獨坐¶
曲欄新竹一碧碾成千箇玉静掩籬門野鳥聲聲亂喚¶
人　緑陰如許小袂輕凉疑墜雨閒譜詩餘遍向芭蕉¶
葉上書¶
　　　自遣¶
<pb:KR4j0076_WYG_014-11b>¶
憶春無幾愁到而今今夏矣萬頃寒雲夏已賖秋二十¶
分　愁懷抖亂晴雨難慿誰可斷雨意如疑㸃滴都無¶
絲又絲¶
　　　題宗梅岑小香居士像同王西樵作¶
吟情如許日向人間題好句誰信屯亶老矣吾徒三十¶
年　重尋舊藁人道君家當日好問取圖中却遜吟情¶
老更工¶
　　菩薩蠻¶
<pb:KR4j0076_WYG_014-12a>¶
　　　閨怨¶
落花萬片如堪數和烟織就相思縷甚處呌黄鸝黄鸝¶
却呌誰　遊絲無箇事只管隨花住歸燕鬬人愁雙雙¶
踏玉鈎¶
　　　社集看菊¶
庭無凡卉花壇浄小闌披拂隨花性大釂總深觴花容¶
入酒黄　翠紅兼艷紫白更佳如此醉倒便花前擕花¶
伴月眠¶
<pb:KR4j0076_WYG_014-12b>¶
　　　客夜¶
冷風索索尋牕紙那堪更是亷纎雨半睡過黄昏殘燈¶
偏著人　閒愁無可破夢裏成真箇醒睡總來難雙眸¶
枕上乾¶
　　　題閨人繡幅¶
倪迂戲寫秋山藁兩間茅屋霜林曉屋後枕髙灘蕭蕭¶
竹幾竿　指尖聊染渲直作鍼神看小置畫圖中香閨¶
一夜工¶
<pb:KR4j0076_WYG_014-13a>¶
　　　夜飲梅花閣用前韻却贈主人¶
尋幽每愛郊園浄晴郊得盡風雲性新釀恰浮觴充盤¶
一楙黄　斕斒楓遍紫悔不秋來此一夕抵從前更深¶
仍未眠¶
　　　贈友人¶
句拈本色求圓淨栁周香艷詞天性佳句引傳觴秦歐¶
自壓黄　選花黄白紫餘色何堪此更要索從前挑燈¶
共不眠¶
<pb:KR4j0076_WYG_014-13b>¶
　　　幽晤¶
上弦月落黄昏院驚人乍似雙飛燕已是出來難疎屏¶
又夜寒　拚得相思各莫更人前謔欲語轉嬌睛知卿¶
夢裏曾¶
　　　閔際行花乳茶¶
仙人髙掌空靑雨玉蓉幾㸃花頭乳一葉乍沉甌春雲¶
自在流　蘭香誰可贈已證松蘿聖瑞草陋陽坡除非¶
訪穆陀(俗謂之/蘭香茶)¶
<pb:KR4j0076_WYG_014-14a>¶
　　訴衷情(第四/體)¶
　　　本意¶
癡雲癡雨寵風姨庭草盡情肥說來一春花事都是惱¶
人時　花裏坐看花飛斂雙眉多情燕子片片飛花拾¶
上香泥¶
　　謁金門¶
　　　晩寒¶
衣索索早被晩風知覺穿過繡簾來作惡故欺人軟弱¶
<pb:KR4j0076_WYG_014-14b>¶
　燭短香輕衾薄遊子天涯無諾不記新秋珍重約共¶
誰人戀著¶
　　　晚醉¶
無事好長得一庭芳草放著閒雲閒不掃閉門雲杳杳¶
　興到酒瓢獨舀便向蒼苔醉倒睡起斜陽剛一覺掀¶
髯還獨笑¶
　　好事近¶
　　　山寺曉歩¶
<pb:KR4j0076_WYG_014-15a>¶
細雨潤園蔬蔬甲一時如鏃揷槿籬門還閉有髙人睡¶
足　竹溪是處筍成林新筍靑于玉倦向溪邊小坐已¶
塵襟都浴¶
　　　夏閨¶
曉倦起來遲已是蜂衙將散燕子一雙私語落銜來花¶
瓣　雲頭雨過響稜稜打檐花冰綻又早半天晴碧寫¶
峰巒千萬¶
　　更漏子¶
<pb:KR4j0076_WYG_014-15b>¶
　　　秋雨¶
漏聲殘燈影碎一箇人兒怎睡閒繡被冷香篝孤幃見¶
也羞　芭蕉樹芭蕉雨恰似和誰共語雨滴瀝淚欄杆¶
相陪消夜寒¶
　　憶秦娥¶
　　　美人足(以下三首/社集分賦)¶
雙蓮小是伊行處成香草成香草一彎三寸量來還少¶
　午簾小立苔聲悄緑堦㸃定相思稿相思稿若敎掌¶
<pb:KR4j0076_WYG_014-16a>¶
上著人情飽¶
　　　　美人髪¶
纔出幔𤣥雲拖縷舒來緩舒來緩手圍墜地八盤加半¶
　香絲膩玉粧臺畔約鬟未就嗔郎喚嗔郎喚枕函蘭¶
澤怎敎批判¶
　　　美人腰¶
香羅幅栁絲一尺圍紅玉圍紅玉泥人入抱剛剛如束¶
　欠伸無力牽郎宿欲扶不得嬌難掬嬌難掬迴身笑¶
<pb:KR4j0076_WYG_014-16b>¶
睨怕他明燭¶
　　　東昌道中有懷¶
天邊月相思凖備和他說和他說清光分照料應闗切¶
　風知簾縫勾香泄西樓月轉鳴蛩咽鳴蛩咽月兒不¶
管悶懷空結¶
　　　次梅木山夜坐韻¶
和愁織絡絲整夕無休息無休息睡鄉佳境怎生甜黑¶
　秋情如故人非昔燈光閃閃尖風勒尖風勒照人憔¶
<pb:KR4j0076_WYG_014-17a>¶
悴這般顔色¶
　　清平樂¶
　　　雪¶
雲僵風敗雪意粧來大梅影一牕搖淺墨陡地幻成銀¶
海　前村樵徑都迷詩人驢背纔歸忙喚童兒買酒板¶
橋西畔還西¶
　　　次尤展成春閨韻¶
嗔花怨草怎得心情好幾日小姑猜著了故意誦郎詩¶
<pb:KR4j0076_WYG_014-17b>¶
稿　愁來壓夢難醒背人偏要潛行却被東風一嚇迴¶
廊敲動風筝(風筝鐵/馬也)¶
　　　新栁¶
十三嬌女約畧腰如許盡日臨風搖弱縷無力向人前¶
舞　小橋正枕横塘髙樓都在斜陽寄語東風且慢莫¶
敎輕換鵝黄¶
　　阮郎歸¶
　　　踏春¶
<pb:KR4j0076_WYG_014-18a>¶
宿花蝴蝶惹花飛紗牕聞畫眉女兒生小在香閨開箱¶
憐舞衣　添線倦巻簾遲欄杆讓栁垂鄰家相約踏春¶
堤日長緩緩歸¶
　　三字令¶
　　　思逺¶
衫袖怯晚來風到梧桐初月碧斷霞紅鴈兒癡排甚字¶
礙長空　千種字一函封在書中和鴈說為奴通但人¶
歸奴不負謝伊功¶
<pb:KR4j0076_WYG_014-18b>¶
　　眼兒媚¶
　　　中秋¶
露洗芙蓉弄晚紅和月到簾櫳去年此夜今年此夜一¶
様秋中　秦淮處處人如玉簫管咽悲風阿誰領畧曲¶
闌雙凭小語初濃¶
　　栁梢青¶
　　　小飲遂醉¶
獨把金巵烟輕露重處處堪詩香正勾情衫纔泥腕是¶
<pb:KR4j0076_WYG_014-19a>¶
倚樓時　愁人多少相思酒醒後簾吹月絲鐘語初囘¶
笛聲又起幽夢難支¶
　　荷葉杯(第三/體)¶
　　　多情¶
自是多情難得端的解后在燈前一曲相思字字堅昨¶
夢是雙鴛　不住將人低誦珍重但願鎮相隨書窻安¶
鏡畫修眉從此不孤飛¶
　　西江月¶
<pb:KR4j0076_WYG_014-19b>¶
　　　醉醒¶
惆悵夢魂何處心煙一縷孤行伴人幽月到疎櫺照破¶
夢魂淸冷　醉也從敎便醉醒來依舊還醒枕邊詩句¶
阿誰聽月送海棠花影¶
　　　閱世說新語¶
我醉君須且去人愁我欲言愁槃間瞿谷舞無休不許¶
公榮二斗　北海無尊可滿茅山有涙難収輸他化蝶¶
老莊周未醒之時識否¶
<pb:KR4j0076_WYG_014-20a>¶
　　少年遊(第三/體)¶
　　　姑溪八月十八日寄懷里中同學諸子¶
去年此日桂花影裏好句坐秋陰今年此日桂花何在¶
欹枕一秋心　捲簾還起何來明月窺夢到孤衾半秋¶
勻染已深深潮長鎮難禁¶
　　河傳(第一/體)¶
　　　江望¶
莽雲莾水一幅横披何人佳製離竒空幻百千萬里都¶
<pb:KR4j0076_WYG_014-20b>¶
來雙目裏　夕陽西下漁歌起煙如穗好向江頭醉頺¶
然雲水之内夢魂真足寄¶
　　河傳(第二/體)¶
　　　贈歌童¶
聽半箇儂魂斷吐玉揉香都來字字總成雙鴛鴦不求¶
凰　曲終生遣寒牕暖春恨滿寫恨嫌箋短鑄將金屋¶
待卿藏端相温柔是此鄉¶
　　雨中花(第二/體)¶
<pb:KR4j0076_WYG_014-21a>¶
　　　采石磯懷古¶
千里泠泠冰雪送過幾多英傑送到如今英雄巳盡怒¶
浪都空設　醉向長江呼短楫恰好當頭明月頫首浪¶
排空熱酒澆來滴滴英雄血¶
　　探春令¶
　　　本意¶
桃花樹上午鶯眠日影撩人倦把花枝移上欄杆裏被¶
侍婢和簾巻　石泉烹雪雲痕淺看春光成片幾多時¶
<pb:KR4j0076_WYG_014-21b>¶
樓角橋頭楊栁樹樹都垂線¶
　　木蘭花¶
　　　村居初夏¶
喚提壺催布榖新筍初抽香簌簌支午倦向迴廊静裏¶
一聲風啄玉　戲投竿閒濯足一對鴛鴦無事浴斜日¶
莫起漁歌晩雲收盡天如沐¶
　　怨王孫¶
　　　有憶¶
<pb:KR4j0076_WYG_014-22a>¶
玉人何處落花殘霧水浸平橋煙迷逺樹無語獨凭欄¶
杆淚斑斑　枕痕一晌留香軟秋夢淺近晚風如剪揺¶
搖影影瑟瑟幽思誰牽一聲蟬¶
　　賣花聲¶
　　　一醉¶
書室紙為屏病嬾常扃閒人無事學翻經折得梅花和¶
雪嗅片片泠泠　鐘語坐來聽身世如萍向誰白眼向¶
誰靑自造中山千日酒有醉無醒¶
<pb:KR4j0076_WYG_014-22b>¶
　　　本意¶
小鳥鬬啾啾香夢難留畫樓人起正梳頭買得一枝紅¶
顫顫曉露微流　一擔把春收兜的相勾倚簾不語凝¶
雙眸插向鬢邊還又住恰為花愁¶
　　臨江仙(第一/體)¶
　　　夏日¶
庭陰日午長無事被郎央及樗蒲枝枝打著敎人輸抛¶
骰不語扯裙裾　郎憨又把人央及這回不比當初一¶
<pb:KR4j0076_WYG_014-23a>¶
盤贏得便懽娛賭郎新織藕絲襦¶
　　河傳(第九/體)¶
　　　醉倒¶
茗艼難醒支離傾仄絶竒之影舉杯問影爾何如樂乎¶
酒腸今不枯　從來醉境無人說憑千刦真醉不磨滅¶
誰吾曹足酒豪明朝和天築酒巢¶
　　　李雲田為少君寶鐙買婢掃鏡¶
今日非昔向粧臺畔耐卿小立一雙艷玉總生香問郎¶
<pb:KR4j0076_WYG_014-23b>¶
柔情那處長　郎憨故把人來攪和人好不顧人兒惱¶
對花枝不語時尋思愁深郎不知¶
　　河傳(第十/二體)¶
　　　秋旅¶
睡睡心碎燈花如彗特地驚人梧桐一墜可憐近夢無¶
靈癡魂徹骨餳　愁中道路千千叠千千結死伴千千¶
刼到拚他深夜了雨裂風揉盡情愁¶
　　鵲橋仙¶
<pb:KR4j0076_WYG_014-24a>¶
　　　送别¶
尊前雲起望中煙合是處離愁如織煙雲明日又相逢¶
怎便把人兒分劈　輕簫屢咽好花頻落也為今朝珍¶
惜縱然沉醉不知離酒醒後如何過得¶
　　虞美人¶
　　　春晩¶
晴蜂暖蝶朝相語嘆息春歸去天涯靑草鎮茫茫唯有¶
行人依舊老他鄉　長江記是來時路却被山遮住殷¶
<pb:KR4j0076_WYG_014-24b>¶
勤為謝子規心不如鷓鴣知我却還深¶
　　　閨怨¶
搓成梅子圓如豆是處淸陰凑一雙蛺蝶過隣家可是¶
緑陰深處不留他　看來蜂蝶和花好百遍隨花繞只¶
教春去任花飛怎不蜂蜂蝶蝶也同歸¶
　　南鄉子(第四/體)¶
　　　冬夜¶
雪壓瓦楞寒閣著琵琶不忍彈今夜珮聲偏覺冷珊珊¶
<pb:KR4j0076_WYG_014-25a>¶
辜負玲瓏玉一環　錦被半牀慳幾遍添香只是單一¶
朶燈花看妾笑難難冬夜籌添不易䦨¶
　　　夏午覔睡¶
消暑展桃笙五尺琉璃石上横問到睡鄉纔入境心驚¶
度枕松風恰一聲　倦耳付深扃莫使松風喚得醒分¶
付童兒聞剥啄休聽也向槐安國裏行¶
　　　思歸¶
何處是天涯遊子忘歸認作家夢斷五更天欲曉烏鴉¶
<pb:KR4j0076_WYG_014-25b>¶
多少啼聲起樹了　休說是天涯貧客羞歸且作家行¶
李半肩天正晚烏鴉又帶斜陽到樹了¶
　　春去也¶
　　　春怨¶
怪來春不和人聚知道將歸收拾花同去可憐全學薄¶
情郎處處園林留不住　只有蝶兒相顧幾多落花猶¶
䕶也應念著寂寥人時嘗一到簾前路¶
　　醉落魄¶
<pb:KR4j0076_WYG_014-26a>¶
　　　江上大風¶
一輪明月正照得雲山如雪千里長江流不竭扣榜而¶
歌多少人興滅　飄零半世餘長鋏醉來自把新詩說¶
狂呼驚起蛟龍蟄掀倒青天誰是英雄者¶
　　小重山¶
　　　宫詞¶
銅輦音稀夢未真笙歌他院落總君恩金釵畫月過黄¶
昏憑誰伴羅䄂見秋痕　眉淡不堪顰流蘓還自下倚¶
<pb:KR4j0076_WYG_014-26b>¶
香茵隔花宫漏悄無聞簫局火香盡也難温¶
　　踏莎行¶
　　　簡楊赤文兄弟¶
書簏堆愁酒痕成淚風光只解供憔悴古之貧者是何¶
人錦囊佳句來驢背　是此生涯儘多况味螙餘䑕剩¶
難教廢今之貧者是何人與君共擬詩瓢醉¶
　　　秋意¶
團扇纔輕井梧初舎金風䬃踏鴛鴦瓦繡簾未捲隔流¶
<pb:KR4j0076_WYG_014-27a>¶
螢來囘只在欄杆下　露蕋柔零月絲滿瀉小鬟多事¶
將螢打扇兒悄動似能知飛飛直上墻頭者¶
　　　竹塘寺寓同夏坦仙夜話¶
高笛横空柔絃静月流螢幾㸃都清絶坐來新露下梧¶
桐小凉時過羅衣摺　雲練孤飛河繩低掣百蟲聲裏¶
塵情歇十年消受是真閒夢魂較比當時貼¶
　　　韞林為余書小靑詩仍屬余代題¶
夢影驚潮梨魂碎水傷心盡在新詞裏西湖一碧𦵏璚¶
<pb:KR4j0076_WYG_014-27b>¶
花杜鵑呌斷孤山尾　女子如斯才人已矣古今多少¶
如卿比莫將薄命為才嗟艷思誰使文成綺¶
　¶
　¶
　¶
　¶
　¶
　十五家詞巻十四¶
