# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.341272
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷五
<pb:KR4j0076_WYG_005-1a>¶
欽定四庫全書¶
　十五家詞巻五　　　　　　　休寜孫黙編¶
　　梁清標棠村詞下¶
　長調¶
　　滿江紅¶
　　　栢棠村賞牡丹¶
春草孤村茅亭立老槐如昨香滿院名花傾國臨風綽¶
約三徑纔開佳客至一樽細雨同斟酌嘆十年宦海歴¶
<pb:KR4j0076_WYG_005-1b>¶
風塵空躭閣　鐘鼎業波濤惡林壑裏無拘縛趂日長¶
體健留連芳蕚屋角逺山青欲滴溪邊釣艇魚新躍㸔¶
眼前世事謾闗情秋雲薄¶
　　　題柳村漁樂圖用吕居仁韻¶
萬柳藏村人家住白鷗溪曲但編籬插槿結茅爲屋門¶
外淺汀清似練窗前抱膝人如玉雨纔收蕩漾兩三舟¶
衝波綠　堪對酒陶潛菊宜嘯咏王猷竹羨漁翁婦子¶
何榮何辱畫閣朱門彫謝了浮家泛宅隨時足只一竿¶
<pb:KR4j0076_WYG_005-2a>¶
明月不須錢烹魚熟¶
　　　夏日晋陵陸恂若過訪留飲¶
小隱柴荆有嘉客逺尋茅屋侵屐齒檻横浮翠砌添新¶
綠帝里舊逰蝴蝶夢田間今和漁樵曲幾年来世事似¶
浮雲多翻覆　槐風起凉生粟雷雨過花如沐且論文¶
把酒更開棋局此夕莫愁銀箭急明朝又向紅塵逐問¶
東籬菊綻可重來村醪熟¶
　　　髙司宼召飲園亭¶
<pb:KR4j0076_WYG_005-2b>¶
司宼風流歸來築柳塘花屋簾半捲西山烟靄北堂絲¶
竹洛下耆英年齒㑹翠眉低唱顔如玉論人間底事最¶
闗情芳樽綠　敦交誼羞流俗憐旅客㤀榮辱醉良宵¶
燈火舉觴相屬已下青衫司馬淚寜堪重顧周郎曲願¶
同君携手混漁樵何僕僕¶
　　　悼亡¶
造物如何遽收拾鴛鴦牒早把香天粉井劫塵埋了初¶
擬鹿門同載去那知更踏長安道到如今白首送青春¶
<pb:KR4j0076_WYG_005-3a>¶
真顚倒　蜃市結風鬟裊午夢醒槐宫杳想定情良夜¶
倚燈人小紫蟹黄英難共醉都堪摹作凄凉稿對西風¶
獨立哭斜陽閒花草¶
　　　壽敬哉宗伯¶
洛下樽開羡龍馬精神奕奕稱觴處西山佳氣南皮詞¶
客曵履容臺興禮樂拂衣棋墅娛泉石傍晴窗紈素畫¶
滄洲煙雲碧　斟法醖鵝笙炙紛舞袖烏衣集正小春¶
時節肯教虛擲鳯羽朝回頻問寢蝇頭花底閒濡筆論¶
<pb:KR4j0076_WYG_005-3b>¶
長安福壽更誰同君無匹¶
　　　過黄梁夢有感¶
官桞参差消磨盡英雄多少問華胥逺近黄梁遲早仙¶
侣已隨雲影去行人又上邯鄲道怪枕中日月一何長¶
河山小　村市畔墟煙裊亭榭外殘荷老任開山汗馬¶
閒花野草壁上痴人争説夢那知醒裏多顚倒倩西風¶
一夜捲空花都堪掃¶
　　　舟泊滕王閣下¶
<pb:KR4j0076_WYG_005-4a>¶
淼淼寒濤㸔百尺蜃樓髙結問此地何年畫棟幾時明¶
月帝子閣空雲已散詞人賦就名還揭下長㠶對酒數¶
慿闌江天雪　簾捲處嵐光叠霞影外沙沉鐵嘆樓船¶
組甲當年煙滅鷁首凄清鳬雁度波心瀺灂魚龍咽攪¶
笙歌客醉舊江山鄉心切¶
　　玉漏遲¶
　　　閨思¶
篆烟消錦幄愁中又聽漏聲催早䣃罷殘粧繡被暗生¶
<pb:KR4j0076_WYG_005-4b>¶
寒峭想像前宵好夢剰痩影蘭缸相照燈暈小雁鴻報¶
到歸人猶杳　消息試探梅花待漏洩春光可同歡笑¶
欹枕釵横畫樓幾番慵眺一紙音書寄語問白髪近添¶
多少奩鏡悄眉峰爲誰頻掃¶
　　瑶臺第一層¶
　　　江亭讌集¶
萬里羊城今咫尺飛㠶幕府留艤舟三水簾開珠箔幢¶
擁清油海天烟暖瘴嶺客來一洗羇愁喜春早正紅生¶
<pb:KR4j0076_WYG_005-5a>¶
亭榭綠滿汀洲　朋儔主人情重鳯笙龍笛夜啁啾尉¶
陀臺畔田横島外半醉江樓對蠻方節鉞把手處頭鬢¶
霜稠轉歌喉問誰占星使到自神州¶
　　玉燭新¶
　　　乙酉元日¶
雪晴開曙早㸔徧布王正條風拂曉輕烟麗日椒觴暖¶
共説豐年佳兆春衣兒女喜得嵗樽前頻繞山中臥擊¶
壌清時追隨牧童村老　回思當日¶
<pb:KR4j0076_WYG_005-5b>¶
先皇正頒賜天厨雲和縹緲大酺同慶陪鴛鷺毎近¶
龍顔歡笑孤臣無狀此際包容非小今何幸放逐滄浪¶
尚安覆幬¶
　　水調歌頭¶
　　　寄懷王敬哉宗伯¶
椒酒催殘臘綵勝鬭新妍回首青門分袂離别再經年¶
遥想柳堂深處春夕燒燈嘉會酬和白雲篇記憶山中¶
客頻爲寄魚箋　香一縷書数巻只髙眠當時忝竊師¶
<pb:KR4j0076_WYG_005-6a>¶
門同學又同官君近¶
九重天上我在北潭池畔相望各風烟何日重携手身¶
健且加餐¶
　　　春夜郝雪海侍御自都門還過邸中¶
把袂東風裏斜日駐青驄携來天上春色慰我客途窮¶
夜話舊逰燕市惆悵河山已邈聚散酒罏中抵掌論今¶
古塵世幾英雄　剪銀燭歌白雪調誰同憐君國士十¶
載蓑笠尚飄蓬猶是當年河朔慷慨風流未墜領袖有¶
<pb:KR4j0076_WYG_005-6b>¶
諸公且共樽前醉心事托飛鴻¶
　　滿庭芳¶
　　　觀女伶演淮隂故事¶
絳燭清宵彩雲華館蠻腰細舞廻風嬋娟忽變繡襖染¶
猩紅鎖甲艶分雪色兠鍪小䨇頰芙蓉氍毺映將軍紅¶
粉錦繖黛眉同　登壇當日事衣冠優孟寫出偏工歎¶
英雄佳麗一様飄蓬飛絮落花舊恨誰憐取桃李春穠¶
乘月夜衣香人面莫放酒盃空¶
<pb:KR4j0076_WYG_005-7a>¶
　　　寄酬申鳬盟¶
河朔才名傳家忠孝詞塲共羨隂何故人紈扇贈我惠¶
風多别後停雲一載遥山矗馬服嵯峨燭天剪西窗雞¶
黍悵望阻滹沱　荆扉嘗晝掩老漁相逐雨笠烟蓑任¶
世情翻覆衮衮頹波懸想洺醪已熟髙卧處對酒當歌¶
擬他日滄浪携手長嘯踏青蘿¶
　　　立秋¶
茅屋三間槐庭一葉金風乍入繩床年年此際涼思滿¶
<pb:KR4j0076_WYG_005-7b>¶
奚囊廿載黄粱夢境一撒手轉眼荒唐閒消受幽花文¶
蜨秋水玉簪香　商量喜計日東籬綻蕋紫蟹迎霜問¶
誰家新醸早熟先嘗萬事休教掛齒驚魂魄利鎖名韁¶
登髙處逺山蕭颯孤雁度斜陽¶
　　　中秋¶
細雨纔收浮雲乍斂西風捲霧初晴香飄桂子秋草滿¶
閒庭入夜氷輪當午小樓外碧巘縱横㣲茫裏萬家燈¶
火樹色暝烟平　氍毺紛舞袖紅牙按拍小婦鳴筝任¶
<pb:KR4j0076_WYG_005-8a>¶
玉繩低轉客醉沾纓十載東華舊夢囘首處心悸神驚¶
趂佳節空明如洗坐待月華生¶
　　　城南泛舟¶
城繞春流堤藏蕭寺人家半倚晴溪輕風暖日布穀數¶
聲啼一棹船如天上闗情處岸草萋萋空回首故園柳¶
色烟景望中迷　依稀想此日清明近也桃杏開時歎¶
蹉跎踪跡物換星移舉網鮮鱗入手開笑口聊醉春巵¶
酒闌後斜陽駐馬目斷畫橋西¶
<pb:KR4j0076_WYG_005-8b>¶
　　燭影揺紅¶
　　　正月十四夜¶
綺户輕寒千門不閉樓臺晚麗譙吹歇罷葳㽔九陌香¶
塵滿何處簫聲近逺試華燈春風庭院閒身天許遊冶¶
塲中留連歌管　暗想當年團圞兒女清宵宴翠眉低¶
唱漏聲沈絳燭西窗剪此夕人移物換頻搔首霜侵鬢¶
短月明依舊火樹光揺星橋烟暖¶
　　帝臺春¶
<pb:KR4j0076_WYG_005-9a>¶
　　　春懷¶
晴日炙雪初消池水碧遊鯉負氷好鳥窺人閒愁増劇¶
追憶年時香閣裏携手㸔故山春色奈而今惱亂東風¶
偏吹孤客　春猶昔渾暗擲人咫尺何從覔嘆陌上青¶
青又生芳草薄暮綠烟如織湖海氣難一旦减兒女淚¶
已千行滴漸近了花朝怕重提寒食¶
　　夏初臨¶
　　　初夏¶
<pb:KR4j0076_WYG_005-9b>¶
蔽日初槐啼花嬌鳥疎籬漸長新篁永晝人閒薰爐細¶
細焚香謾誇世路名塲逺風波碧簟清凉蝶鬚墜粉魚¶
吹蘋末鶯㺯笙簧　好書堪把苦茗頻斟湘簾半捲燕¶
子飛忙香閨䨇陸倦來午夢偏長小立斜陽映紗厨笑¶
㸔殘粧耐平章無邊風月自在年光¶
　　孤鸞¶
　　　壬子除夕¶
禁城喧熱正爆竹聲催漏銅風咽小閣孤燈徃事向誰¶
<pb:KR4j0076_WYG_005-10a>¶
重說春到何家庭院助新愁滿門氷雪枉有屠蘇歲酒¶
恨椒花頌絶　想五矦甲第歡無歇把龍笛鵞笙檀口¶
吹徹那管寒衾薄有人兒凄切珊珊玉珂初動又趨朝¶
曉雞時節試問明鏡裏添幾莖華髪¶
　　䨇䨇燕¶
　　　感懷¶
蕭蕭易水問何事春來助人悽惻蘋香柳嫩妍景任教¶
抛擲聊話郎山雨夕又夢繞潭固烟色紛紜身世多般¶
<pb:KR4j0076_WYG_005-10b>¶
已見雁飛南北　誰遣頭鬚頓白怕縱有春風也難消¶
得壯懷無奈說甚肝腸鐵石况聽髙樓㺯笛盼不到漁¶
蓑消息試㸔陌草青青正是杜陵寒食¶
　　玉蝴蝶¶
　　　棠村㸔牡丹¶
報道西村花發春風一夕香滿疎欄載酒携笙亭畔淡¶
淡雲烟㺯輕隂新篁院宇翻翠浪綠野平田草芊綿花¶
名傾國蛺蝶蹁躚　留連芳郊細馬紅粧埀袖一笑嫣¶
<pb:KR4j0076_WYG_005-11a>¶
然銀甲調筝幾多心事入眉彎豈相逄琵琶江上渾不¶
譲棋墅東山耐人㸔斜陽松影倦馬知還¶
　　絳都春¶
上幸真定恭賦¶
霓旌羽葆㸔玉勒飛塵翠華臨早雨灑郊原風静天街¶
開馳道紅雲畫䕶龍旂曉黄衣是¶
聖人年少萬家環擁千官拜舞共瞻¶
竒表　非小名城三輔人何幸得覩¶
<pb:KR4j0076_WYG_005-11b>¶
天顔微笑獵罷長楊月色甲光寒相照殘星夜角營門¶
悄恩浩蕩村墟無擾雪中黄竹歌成争傳¶
睿藻¶
　　萬年歡¶
　　　元夕¶
午夜晴煙早六街燈火交侵明月春樹人家遥傍帝城¶
雙闕迤邐鈿車成列軃羅袖膚光欺雪春山澹止水盈¶
盈笑㸔簾幙風揭　清絲凄切樓頭少婦鳴筝坐幽恨¶
<pb:KR4j0076_WYG_005-12a>¶
難說白馬金鞭知向誰行遊歇舞榭酒闌燭滅矦門閉¶
内筵重設空竚望薄倖歸來深閨眉翠雙結¶
　　念奴嬌¶
　　　夏夜¶
凉侵疎簟㸔星河漸轉頻催城柝百合香匀新浴罷月¶
照殘粧綽約紈扇初停氷肌無汗重試羅衫薄花隂携¶
手一枝輕罥釵落　聞道世態浮雲長安棋局俯仰成¶
今昨人在瑶臺清露下消受藤牀珠箔横笛髙樓鳴蟬¶
<pb:KR4j0076_WYG_005-12b>¶
滿樹塵事渾抛却西風轉眼又驚吹到簾閣¶
　　　送家光祿兄北上¶
西山薦爽堪拄笏飄墜井梧一葉門外驪駒争祖道分¶
序雁行南北十載親闈两悲風木種種顛毛白老成髙¶
臥静㸔車馬心折　正逄乞巧針樓天孫會合惆悵人¶
閒别¶
主聖時清湏一出豈得久淹泉石事了拂衣功成身退¶
早遂漁樵業雕丘無恙韓溪同泛烟月¶
<pb:KR4j0076_WYG_005-13a>¶
　　　遣興¶
十年京國空孟浪觧組一身如葉浩蕩凉飇來木末霜¶
滿滹沱河北俛首浮名驚心世路回想頭堪白書生傲¶
骨腰圍寕使輕折　拚取潦倒詞塲醉眠錦瑟揮手紅¶
塵别茅屋三間容膝了何必平泉奇石雨笠雲蓑閒花¶
野草管領幽人業江山無盡莫教辜負風月¶
　　　家光祿西廬習静再叠前韻¶
繁華過眼㸔古今得失浮雲飄葉暑徃寒来駒隙影早¶
<pb:KR4j0076_WYG_005-13b>¶
見塞鴻辭北槐國無喧漁村髙枕忍負洲蘋白東華翹¶
首羊腸空嘆千折　聞說重理蒲團再安丹竈不與家¶
人别况有玉清堪共隱奚用受書黄石蕉露研朱松風¶
啜茗勾當山居業他時出訪杖藜同踏蘿月¶
　　　贈同年魏蓮陸併祝初度¶
紙窗茅屋有先生抱膝小門廻折荒徑全縈書帶草床¶
上凝塵滿席五馬歸來三間髙卧獨耐袁安雪蕭然環¶
堵猪肝肻使輕說　聞道初度佳辰墻頭過酒剪燭招¶
<pb:KR4j0076_WYG_005-14a>¶
狂客萬事何如杯在手莫問新來華髪栗里琴樽龎公¶
夫婦嵗嵗娛泉石故人寒邸夢留齋畔凉月¶
　　　悼亡¶
啼猿聲裏正蕭疎一片霜天秋色絃續鸞膠㸔两两比¶
異連枝無别洛浦珠沈湘靈瑟冷剰有寒螿咽鍾情我¶
軰那堪蘭蕙重折　囘首燈火春宵茗爐佳夕鴛枕偎¶
猶熱留得零香餘粉在種就柔腸千結爲問飛瓊還歸¶
天上可憶來時節蠶絲難盡夢回簾外殘月¶
<pb:KR4j0076_WYG_005-14b>¶
　　　壽退谷先生¶
聖朝遺老擁琴樽圖史婆娑清晝傳得闗閩當日學獨¶
把殘編窮究道在斯人晴窗髙卧閒却經綸手一庭風¶
雪喜當介眉時候　繞膝綵袖重重持觴共祝宰相山¶
中久謝客著書多嵗月小閣藤深松茂鶴髪丹顔慿烟¶
雲好供養容如舊春風盈坐笑㸔車馬馳驟¶
　　念奴嬌(第九體/)¶
　　　江行用東坡韻¶
<pb:KR4j0076_WYG_005-15a>¶
吳頭楚尾挂長㠶别是一般風物白浪排空天作塹界¶
破東南半壁逺樹微茫遥峯斷續夾岸霜如雪烟波無¶
恙消磨幾許人傑　坐聽鼓吹中流候風回五兩棹歌¶
齊發向晚推窗指顧中數㸃漁燈明滅牛斗浮槎鄉闗¶
囘首處頓更毛髮空江渺渺慿䦨凉轉新月¶
　　　過綠柳長廊有感¶
滹沱南陌憶當年綠柳依依堪折夾道長條張翠幄清¶
影寒生六月汗滴征衫塵飛驛路到此清凉别今來駐¶
<pb:KR4j0076_WYG_005-15b>¶
馬濃隂一旦殘缺　聞道舊日隋堤春來渭樹空有蟬¶
聲咽可惜長廊烟霧冷轉眼繁英銷歇莫問秋風樹猶¶
如此何况三千髮長途搔首愁聽枝上啼鴂¶
　　　舟發章門楊陶雲載梨園置酒叙别¶
江城如畫雪初晴渺渺長天空碧好友輕㠶携酒到載¶
得滿船春色吳下秦青新翻樂府横吹寧王笛旅懷無¶
奈茫茫對此交集　憐我海角浮踪逄君遷客相對頭¶
堪白舞罷柘枝歌子夜攪起魚龍窟宅杜牧情多司空¶
<pb:KR4j0076_WYG_005-16a>¶
見慣懊惱紅燈夕地鄰湓浦青衫今日重濕¶
　　大江西上曲¶
　　　寄羅𢎞載越中¶
蘭橈畫槳嶺南舟共泛湖天寥廓髯客揚舲蘭渚去折¶
柳滕王髙閣江上登樓樽前擊鉢轉眼分今昨雲山千¶
叠舊遊頓爾蕭索　聞道戍堞烽烟戈船鼙鼓宛委軍¶
聲惡當日應徐無恙否八口可安林壑阮瑀從軍陳琳¶
草檄豈歎功名薄爲詢羅隱壯懷肯令飄泊¶
<pb:KR4j0076_WYG_005-16b>¶
　　雙頭蓮¶
　　　嶺南元夜¶
海外繁華㸔綘燭圍紅星毬初放蠻鞾錦障月影裏忘¶
却鄉愁孤况暗想京國燈宵阻雲山千障春一様紫陌¶
香塵有無鈿車來徃　慿仗午夜笙簫把軍烽静偃消¶
除兵象江湖晚漲燒火樹粧㸃羊城尤壯聽罷白苧吳¶
歈有周郎座上天萬里對酒當歌相㸔愾慷¶
　　桂枝香¶
<pb:KR4j0076_WYG_005-17a>¶
　　　中秋¶
西風簾幙㸔花影移階蕉隂綽約三五良宵正永小羅¶
杯酌三年幸訂漁樵侣伴閒雲輕鷗孤鶴鹿門夫婦竹¶
溪賔友柴桑籬落　任清露凉侵袂薄對扶疎叢桂此¶
景非惡漸斂浮雲夜半月臨虚閣庾樓人坐氷壺裏欲¶
乘鸞飛向寥廓且拚盡醉休論塵世受他羈縛¶
　　海天濶處¶
　　　贈越中羅𢎞載¶
<pb:KR4j0076_WYG_005-17b>¶
朅來髯客江東樓船把袂波如練長篇短咏抽毫伸紙¶
烏絲蠶繭七子菁英六朝金粉風流非逺任青鞋布襪¶
窮闗塞名山喬嶽逰踪徧　行笈圖書数巻幾悲歌黄¶
金臺畔探竒禹穴臨池蘭渚聲華早擅雪苑開樽旗亭¶
觀伎詞塲消遣問相如可有臨卭重客子虚誰薦¶
　　晝錦堂¶
　　　送二兄¶
予告歸里¶
<pb:KR4j0076_WYG_005-18a>¶
鴉亂斜陽林吹寒籟極目秋滿燕闗惆悵無端别緒又¶
送兄還去逐平沙孤雁影何堪城闕菊花天¶
君恩重賜沐清時風携兩袖歸田　離筵樽酒外驪唱¶
裏白雲遮斷家山憶昔驚濤駭浪共與廻旋喜㸔新結¶
漁樵侣愧余猶滯鷺鵷班頻囘首閒盡故園叢桂並隱¶
何年¶
　　憶舊遊¶
　　　雪中感懷¶
<pb:KR4j0076_WYG_005-18b>¶
想秋原衰柳細雨瀟瀟魂斷河梁日月曽無幾早寒風¶
朔雪吹到茅堂孤踪久辭䨇闕誰識舊劉郎幸同好猶¶
存悲歌對酒共說¶
先皇　草草思前事嘆物換時移空費推詳問菊松三¶
徑奈暮雲縹緲難認柴桑梅香漏洩春信歸夢繞横塘¶
聽何處髙樓一聲玉笛涙千行¶
　　綺羅香¶
　　　十六夜¶
<pb:KR4j0076_WYG_005-19a>¶
曉雪纔晴華燈再耀粧㸃春城如晝一刻千金欲買良¶
宵無價曲䦨倚檀口瑶笙六街騁玉鞭驕馬氣氤氲飛¶
霰雕簷銀花釵色光相射　繡窗眉嫵試㸔似昔年京¶
兆風流重話㷔吐芙蓉處處酒旗歌榭橋邊女笑倩人¶
扶笛裏梅落來堪把抛紅豆誰結同心趂蟾蜍漸下¶
　　春雲怨¶
　　　閨怨¶
疎燈薄暮又一聲歸雁飛來平楚門掩東風塵生寳箧¶
<pb:KR4j0076_WYG_005-19b>¶
流年驚暗度綵線慵拈燭花頻剪舊怨新愁漫空數卓¶
氏孤吟班姬團扇無奈人躭悞　王孫玉勒知何處把¶
三星誓約翻雲覆雨去矣朱顔漸非故零亂飛蓬惱煞¶
窗前鶯啼春樹夢罷闗山酒醒殘月極目凄凉南浦¶
　　春從天上來¶
　　　壽蔡中丞¶
綺户祥煙正身退功成部曲蕭閒豫章旌節淮海歌絃¶
手持半壁江天問先生何事人未老偃仰平泉樂清時¶
<pb:KR4j0076_WYG_005-20a>¶
羨賔朋北海絲竹東山　松徑藥䦨楚楚聽瀑布潺湲¶
映帶竒巒花舞毬塲雲凝金埒矦鯖法醖開筵戲斑衣¶
進酒列棨㦸七葉貂蟬醉酡顔飱梨舊事辟穀當年¶
　　喜遷鶯¶
　　　夏日遣興¶
蕉林雨歇正寳篆香温瓶荷芳徹棐几攤書湘簾伏枕¶
愁煞利名塲客消受薰籠茶椀閒度草間飛蝶最愛是¶
傍蕭蕭疎竹林梢新月　凄切闗情處逺樹蟬聲又値¶
<pb:KR4j0076_WYG_005-20b>¶
清秋節白墮三杯紅綃一曲説甚濟時豪傑小構數椽¶
茅屋圖畫琴尊羅列且白眼任花開花落隂晴圓缺¶
　　　壽芝麓宗伯¶
堂羅絲竹正葭琯灰飛春回寒谷江左風流東京部黨¶
共識當年耆宿執法風生臺閣借箸禁中頗牧烽火静¶
向南宫曵履望髙鈞軸　蒿目憂國處兩鬢絲絲欲救¶
蒼生哭對客抽毫張燈擊鉢不數詞塲潘陸歴盡險巇¶
身健嘉日莫辭&KR0812;醁趨朝罷領鳯城烟月清宵顧曲¶
<pb:KR4j0076_WYG_005-21a>¶
　　永遇樂¶
　　　九日¶
籬菊凝霜井梧零露雁飛平楚何處秋聲小庭淅瀝無¶
奈情千縷登髙送目手把茱茰生受淡烟疎雨嘆良時¶
幾年虗度總付東華塵土　古今得失人生聚散渾似¶
落英無數戲馬臺空龍山帽冷風月還如許閒抛書帙¶
笑引清樽㸔取綠窓眉嫵莫更使愁蜂怨蝶香寒别浦¶
　　　戲擬催粧¶
<pb:KR4j0076_WYG_005-21b>¶
簾閣香温藍田烟暖小春時節河鼓初臨天孫將渡鵲¶
報人間匹鳯臺許跨鸞膠重續自笑温郎非昔對氷清¶
人慚叔寳争道門䦨氣色　鴛鴦翼並芙蓉綉隱珍重¶
定情佳夕廡下齊眉五噫成咏舉案傳先澤鹿車共載¶
丹崖偕老嵗嵗歡如今日好倩語新粧早試逺山黛碧¶
　　花心動¶
　　　元夜¶
上谷風和夜溶溶香車六街闐咽燈火朱樓絃管清尊¶
<pb:KR4j0076_WYG_005-22a>¶
共賞太平佳節誰家少婦簾櫳裏喧笑語綺羅輕揭客¶
懐亂敝裘獨擁小門殘雪　閒把年時細說儘玉漏聲¶
沈鳯簫吹歇樺燭春閨眉嫵紗牕蘭麝繡幃頻爇無端¶
辜負鴛鴦夢郎山畔冷衾如鐵酒醒處星橋淡烟斜月¶
　　望海潮¶
　　　鎮陽懷古¶
雄風河朔燕南都㑹名城古說中山帶遶滹沱屏開恒¶
嶽連營劔倚青天主父故宫閒嘆霸圖灰刼鹿走邯鄲¶
<pb:KR4j0076_WYG_005-22b>¶
璧返相如墳髙頗牧總荒烟　軍聲成德當年有北潭¶
舞榭趙苑歌絃菡萏送香菰菱映水秋來依舊争妍衰¶
草冷平原信陵立功後結客空傳戰壘烏啼笛吹闗戍¶
夕陽寒¶
　　大聖樂¶
　　　春閨¶
奩鏡初開流蘇乍暖啟窗猶寒引螺黛巧畫雙眉寳鴨¶
頻添香篆裊裊輕烟纔換春衫慵出手向梅蕚凝粧子¶
<pb:KR4j0076_WYG_005-23a>¶
細㸔繡簾日永鶯花無賴珍重芳年　東風又到芳草¶
漸柳色依依駐錦韉語金閨夫壻椒酒綵勝莫負清歡¶
世事何慿韶華易去一瓣皈依大士前人無恙祝天長¶
地久被底文鴛¶
　　過秦樓¶
　　　吳城雨中¶
樹隱千章風輕五兩堤畔人家容與柴門照水沙岸連¶
檣一片吳城烟雨遥望曉捲踈簾小婦凝粧映窗眉嫵¶
<pb:KR4j0076_WYG_005-23b>¶
嘆天涯客子三千餘里雁沉江浦　空聞説白苧江東¶
錦㠶南國顛倒醉鄉歌舞寒林半落霜葉猶紅愁見鳬¶
鷗孤嶼更羡髙風此邦孺子荒亭雲卿黄土問江山萬¶
古茫茫今夜夢囘何處¶
　　霜飛葉¶
　　　冬日寄懷杜子静¶
小齋寒冽疎燈燼故人夢牽梁月貧交鮑管等輕塵嘆¶
世情非昔極望裏五雲清切䨇魚頻寄田間客㸔今古¶
<pb:KR4j0076_WYG_005-24a>¶
茫茫問誰是市中屠狗西州豪傑　猶憶祖帳青門河¶
梁抗手不數陽闗三叠歸來松菊未荒蕪已自合鳩拙¶
霸陵老豈因人熱當年對酒燕山雪悵離羣回首處碣¶
石風髙滹沱氷結¶
　　洞庭春色¶
　　　次韻寄答松陵徐電發¶
獨歩江東羣推孝穆志在千秋儘詞華潘陸恣情採擷¶
新聲秦柳匠意研求入洛才人追二俊遇傾葢公卿便¶
<pb:KR4j0076_WYG_005-24b>¶
駐騶吾衰矣㸔中原鞭弭輸與林邱　當年陳琳阮瑀¶
草檄處名滿諸侯羡扁舟書劍五湖烟月春城絲管六¶
代歌樓樽酒旗亭風雅㑹料此際歐陽放出頭西陵畔¶
聽江潮怒發笑引吳鈎¶
　　　歸舟¶
萬里河梁五羊歸櫂夾路春風㸔荔枝洲畔沉香浦外¶
簾開樓閣㠶動艨艟載得珠江花鳥去更千歩香薰兩¶
袖濃斜陽岸正袍青草綠衣染鵑紅　簏藏羅浮舊繭¶
<pb:KR4j0076_WYG_005-25a>¶
早辦取舞蝶紗籠問踏歌蠻樂穿花逰女尋芳何地拾¶
翠誰從抛却南天烟月暖喜北望長安紫氣重驪歌裡¶
聽蘭橈笳鼔驚起鼉宫(嶺南有千/歩香草)¶
　　沁園春¶
　　　咏美人足¶
錦束温香羅藏暖玉行來欲仙偏簾櫳小歩風吹倒褪¶
池塘淡竚苔㸃輕彈芳徑無聲纎塵不動蕩漾湘裙月¶
一彎鞦韆罷將跟兒慢拽笑倚郎肩　登樓更怕春寒¶
<pb:KR4j0076_WYG_005-25b>¶
好愛惜相偎把握間想嬌憨欲睡重纒繡帶䝉騰未起¶
半落紅蓮笋印留痕凌波助態欵欵低回宻意傳描新¶
様似寒梅痩影掩映窗前¶
　　　登望湖亭¶
瀲灔湖光黛染遥山送目方賒喜紅亭俯立一天㠶影¶
白波東去幾縷殘霞方寸鄉心迢遥水驛愁絶風濤博¶
望槎徘徊處有喧闐列肆煙火千家　神祠擊鼓鳴笳¶
想吳楚當年鬭麗華任青帘貰酒醉眠賈舶牙檣吹角¶
<pb:KR4j0076_WYG_005-26a>¶
驚起棲鴉横槊雄才登樓客况消盡江頭野草花雲煙¶
濶正臺連蛟蜃人侣魚蝦¶
　　賀新郎¶
　　　蛟門納姬次芝麓宗伯韻¶
錦幄紅霞巻賦催粧鵲橋已駕青鸞先遣才子廣陵年¶
尚少下直墨華猶泫奩鏡伴烏絲蠶繭携得御爐香滿¶
袖正天孫初渡銀河淺京兆筆晴窗展　逺山肯使眉¶
痕顯倦支頥流蘇低亞筠籠微扁吹罷鳯簫閒對奕亂¶
<pb:KR4j0076_WYG_005-26b>¶
局湏慿猧犬吟蟋蟀西堂愁免欲博琴臺人一笑觧鸘¶
裘好向爐頭典蓮漏永聞缸剪¶
　　　元夜用顧菴學士韻贈蛟門¶
十里珠簾巻徧燒燈暗塵隨馬鈿車齊遣縹緲簫聲明¶
月下更喜露華初泫寒猶峭春衣重繭花市歌楼牙拍¶
按正御溝氷泮流澌淺火樹合星橋展　晩粧纔試芙¶
蓉顯倚銀屏歸人未卜金釵劃扁門外錦韉何處客頻¶
囑繫鈴小犬尋好夢香衾權免午夜大酺人競醉罷嚴¶
<pb:KR4j0076_WYG_005-27a>¶
城魚鑰金吾典聽玉漏東風剪¶
　　　九日¶
風雨開茅屋報昨夜東籬纔放一枝黄菊再度重陽柴¶
桑里過酒隣墻非俗好受享燈青樽綠身健喜逄佳客¶
至把茱茰仔細㸔何足貪漏永剪樺燭　髙樓已縱登¶
臨目最闗情遥峰叠翠澄溪拕玉老去悲秋蕭蕭髪魂¶
夢偏宜鄉曲况幾陣霜鴻南逐天上故人頻勸駕奈山¶
中猿鶴憐幽獨誰更觧清閒福¶
<pb:KR4j0076_WYG_005-27b>¶
　　玉女揺仙珮¶
　　　暮春泛舟¶
長堤柳影綠滿東郊十里芳湖如鏡舉網烹鮮行㕑載¶
酒重續當年佳興風月誰偏領况主人情重肯虗妍景¶
早㝷取青鞋布襪正是姚黄魏紫相映無奈遇知心嬌¶
小情癡勾人酩酊　慿仗蘭橈畫槳簫鼓中流瀲灔素¶
波千頃韋曲勝逰旗亭嘉㑹今古風流堪並城角樓烟¶
暝怎消得杜牧疎狂心性趂落日仙舟容與佳人拾翠¶
<pb:KR4j0076_WYG_005-28a>¶
春將去也君須省好留待夜珠光迸¶
　¶
　¶
　¶
　¶
　¶
　¶
　¶
<pb:KR4j0076_WYG_005-28b>¶
　¶
　¶
　¶
　¶
　¶
　¶
　¶
　十五家詞巻五¶
