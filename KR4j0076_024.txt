# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.747741
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二十四
<pb:KR4j0076_WYG_024-1a>¶
欽定四庫全書¶
　十五家詞巻二十四　　　　　休寧孫黙編¶
　　彭孫遹延露詞上¶
　詩何以餘哉小樓昨夜哀江頭之餘也水殿風來清¶
　平調之餘也紅藕香殘古别離之餘也將軍白髮從¶
　軍行之餘也今宵酒醒子夜懊儂之餘也大江東去¶
　鼓角横吹之餘也詩以餘亡亦以餘存非詩餘之能¶
　為存亡則詩餘之人存亡之也向讀彭子羡門與王¶
<pb:KR4j0076_WYG_024-1b>¶
　子阮亭無題唱和嘆其淫思古意兩玉一時阮亭既¶
　官揚州羡門有客信宿㑹鄒子程邨初集倚聲於是¶
　延露之詞成焉然則延露者其無題之餘乎葢維揚¶
　佳麗固詩餘之地也昔人謂天下三分明月二分獨¶
　照揚州至有人生只合揚州死之語不止三年一夢¶
　而巳故登蕪城宜賦西風殘照弔隋苑宜賦金鏁重¶
　門過玉鈎斜宜賦曉星明滅上二十四橋問吹簫玉¶
　人宜賦衣染鶯簧載酒青樓聴竹西歌吹宜賦并刀¶
<pb:KR4j0076_WYG_024-2a>¶
　如剪進雷塘觀八月潮宜賦玊虹遙挂豈惟平山欄¶
　檻讓文章太守揮毫獨歩哉楚大夫芳華竟體若無¶
　湘浦蘅蘭巫峰雲雨則九歌九辨何處生活今以彭¶
　子之才江山助之折大堤之楊栁對官閣之梅花選¶
　樓公子盥手裝書殿脚夫人画眉捧硯宜其提辛扳¶
　李含栁吐秦與紅杏尚書花影郎中平分風月則維¶
　揚固詩餘之地而彭子乃詩餘之人也有其地有其¶
　人有其人有其詞詩餘人乎人餘詩乎寄語王鄒想¶
<pb:KR4j0076_WYG_024-2b>¶
　當絶倒如僕者刻畫無鹽唐突西子斯又彭子之餘¶
　也巳古吳尤侗悔菴撰¶
　小令¶
　　十六字令¶
　　　聽蛩¶
蟲切切哀吟不肯休愁人處多在五更頭¶
　　南歌子¶
　　　揚州¶
<pb:KR4j0076_WYG_024-3a>¶
青雀芙蓉舫紅䦨楊栁橋聴徹玉人簫一塲花月夢可¶
憐宵¶
　　荷葉盃¶
　　　問病¶
花落朩樨庭院重見骨細不勝衣支離憔悴總因伊知¶
麽知知麽知¶
　　　曲廊¶
今夜霜風凄𦂳陣陣行到曲廊邊暗中扶遍小欄干寒¶
<pb:KR4j0076_WYG_024-3b>¶
麽寒寒麽寒¶
　　搗練子¶
　　　送春¶
啼鳥歇小庭空幾陣㢘纎幾陣風獨倚危欄閒極目子¶
城一帶綠隂中¶
　　望江南¶
　　　即事¶
山郭静春色正紛披楊栁風柔吹絮粉海棠雨膩濕胭¶
<pb:KR4j0076_WYG_024-4a>¶
脂憔悴惜芳時¶
山郭静樓閣迥連雲歌管邀迴桃葉楫舞茵催試石榴¶
裙可惜日將曛¶
山郭静亭榭最清幽琪樹花殘猶旖旎靈和栁悴亦風¶
流往事憶成愁¶
　　南鄉子¶
　　　採桑¶
花草暄妍江南三月浴蠶天陌上羅敷紛採摘提籠立¶
<pb:KR4j0076_WYG_024-4b>¶
柔桑影裏遲遲日¶
　　憶王孫¶
　　　寒食¶
梨雲婀娜桞雲斜閒倚髙樓數亂鴉惆悵王孫天一涯不¶
歸家風雨年年葬落花¶
　　如夢令¶
　　　惜别¶
昨夜桂堂深處風翦燈花如絮玉漏一聲殘苦死催教¶
<pb:KR4j0076_WYG_024-5a>¶
人去無語無語涙眼頻頻偷覷¶
　　　春晝¶
玉礎朝來生潤滿地落紅成陣微步下香堦泥涴雙鴛¶
小印春盡春盡吹到荼䕷花信¶
　　長相思¶
　　　閨恨¶
約歸期盼歸期畢竟歸來是幾時賺人書疏兒　長相¶
思短相思盡日相思君未知懨懨痩不支¶
<pb:KR4j0076_WYG_024-5b>¶
　　　目成¶
啟圍屏下重旌解意銀釭故不明今宵好目成　夜香¶
清墜釵横燈下頻頻相喚聲教人待怎生¶
　　河滿子¶
　　　㳺仙¶
獻罷金蔬玉菜吹殘鳳竹龍琴好趂天風尋舊侣逍遥¶
碧嶠青岑歸自安期海上懷中一寸仙椹(秦皇遣徐福/入海求一寸)¶
(椹/)¶
<pb:KR4j0076_WYG_024-6a>¶
　　　寄語¶
忙裡彈棋擊矟閒時酌酒鳴筝竒服居然人不識髙冠¶
短後長纓寄語里中兒子何妨謂我狂生¶
　　生查子¶
　　　旅夜¶
薄醉不成鄉轉覺春寒重枕席有誰同夜夜和愁共¶
夢好恰如真事往翻如夢起立悄無言殘月生西㺯¶
　　　去歳¶
<pb:KR4j0076_WYG_024-6b>¶
去嵗寄寒衣細熨襟前皺春服又重縫何日歸來候¶
青鳥去傳言只說人依舊腰帶沈郎寛禁得添消瘦¶
　　　昨夜¶
昨夜夢無憑强起窺粧鏡錦字授行人殘麝光猶凝¶
此去見檀郎情事應詳省生怕不思儂但說懨懨病¶
　　　病起¶
小礎綠隂粘片榻黄梅涴迸水簟文流人藉青苔卧¶
鄉字幾時來旅病纔輕可往事莫思量想着如何過¶
<pb:KR4j0076_WYG_024-7a>¶
　　醉公子¶
　　　訊使¶
前月行人去屈指來何暮叩戸料應來鄉音傳尺素¶
尺素幾行餘不見故人書難道不相憶沈吟雙鯉魚¶
　　㸃絳唇¶
　　　送春日與袁重其花下小飲¶
草煖鶯飛行人多上全吴館月洲亭畔重把春衣換¶
新綠南園巳覺叅差遍花如霰君今不醉負却提壺勸¶
<pb:KR4j0076_WYG_024-7b>¶
　　浣溪沙¶
　　　病況¶
却月横雲悄未舒看花踏草興全疎屏山寂寞夜何如¶
　燭炧香焦猶未寢㡬回偷看寄來書感他珍惜怕他¶
虛¶
　　春遊¶
花栁暄萋不自堪柔鶯厯厯燕喃喃㫁膓春色在江南¶
　麥隴摧風輕委浪蘋波蹙雨浄拖藍旗亭歸去酒㣲¶
<pb:KR4j0076_WYG_024-8a>¶
酣¶
　　　客中小寒食作¶
客裡佳辰祗自憐白榆初改漢宫烟覆堤栁色正三眠¶
　芳樹乍聞花氣息小樓㡬見月團圓教人無奈暮春¶
天¶
　　　踏青¶
翠浪生紋漲曲池春深閨閣弄粧遲弓鞋羅襪踏青時¶
　鴉鬢輕分金縷縷燕釵低颭玉差差杏花香雨細如¶
<pb:KR4j0076_WYG_024-8b>¶
絲¶
一幅帆飛十里流白蘋芳渚放輕舟洞天何處最深幽¶
　紅杏枝頭寒食雨碧桃花外夕陽樓千條弱桞綰春¶
愁¶
　　　艷情¶
睡鴨凄清夜未眠銀荷低照象牀邊七襄錦被八蠶綿¶
　臯厭細挼紈簟上諾龍私貯繡襟前玉郎長得玉人¶
憐(臯厭見/水經注)¶
<pb:KR4j0076_WYG_024-9a>¶
　　　閨思¶
蟬翼裁成稱體衣妍和風日燕交飛逺山泓黛一行低¶
　雨滴櫻桃隨涙落心緘荳蔲怯人知殘鶯新絮斷膓¶
時¶
　　　美人春睡¶
妝閣深深鎖碧苔春眠嬌倚避風臺海棠着雨未全開¶
　金蝶暗寛文綺帶玉鉤微卸錦綦鞋檀郎莫自䛏人¶
來¶
<pb:KR4j0076_WYG_024-9b>¶
　　　鑾江舟中集劉隨州句寄孫無言¶
古木寒蟬滿四鄰蕭條環堵絶風塵何年家住此江濵¶
　漢水楚雲千萬里不堪秋草更愁人臨岐南望一沾¶
巾¶
　　　初夏¶
小閣冰簾軸畫义水沈烟重暈輕紗鵲罏分火潑新茶¶
　綠竹傳將歡子粉紅蕉憐殺美人花一池春雨閙鳴¶
蛙¶
<pb:KR4j0076_WYG_024-10a>¶
　　伊川令¶
　　　為阮亭題余氏女子繡洛神圖¶
采珠拾翠紛來往羅襪輕盈様何處通辭波上膓斷東¶
阿才子一賦千秋悲愴鍼神原是魏宫人重拈出洛靈¶
小像¶
　　卜筭子¶
　　　賦艷¶
又報玉梅開笑泥青娥飲去歳留心直到今醉裏如何¶
<pb:KR4j0076_WYG_024-10b>¶
禁　身作合歡牀臂作游仙枕打起黄鶯不放啼一晌¶
留郎寢¶
　　　夏至日¶
纔過困人天又把黄梅做試捲疎簾一倚闌小雨吹紅¶
醋　草草百年身悔殺從前錯來日還如去日長没箇¶
安排處¶
　　　有懷¶
簟影滑生雲蓮子清過水好月微風入夜分記起當初¶
<pb:KR4j0076_WYG_024-11a>¶
事鈿盒悵空存愁病看如此仔細從前暗忖量值箇¶
相思死¶
　　醜奴兒令¶
　　　雨窗讀悔菴弔琵琶樂府¶
從頭細數傷心事幽怨琵琶哀拍胡笳一代紅顔萬里¶
沙　沈吟掩巻愁無限風閙窗紗雨滴簷牙蛺蝶多情¶
苦殉花¶
　　　臨别¶
<pb:KR4j0076_WYG_024-11b>¶
畫橈約在春初發暗數流光羞整新粧不到臨時巳㫁¶
膓　繡幃今夜人清悄雨滴空堂花落空釭數盡更兒¶
嬾上牀¶
　　減字朩蘭花¶
　　　重過鴛水客樓¶
鴛鴦湖畔曽醉嬌歌聴翠管湖雨湖烟不見于今又幾¶
年　重來颿影蘭葉頻花秋日浄題句空留行裏塵生¶
水面樓¶
<pb:KR4j0076_WYG_024-12a>¶
　　菩薩蠻¶
　　　京口遣信南歸因題書尾¶
繡衾孤擁春寒峭窗前小玉迎人笑報道逺人回郎君¶
有信來　循環都讀遍腹内車輪轉何日却歸家懨懨¶
瘦損花¶
　　　其二¶
中秋月落催蘭棹清明寒食逡巡到青鳥縦傳書不歸¶
仍是虚　舊歡真似夢畢竟功名重含淚待歸期從頭¶
<pb:KR4j0076_WYG_024-12b>¶
細問伊¶
　　　其三¶
去年除夕蘭釭下熏香被酒更深罷鳴指又嘉平迢遥¶
薊北行　門庭清似水淚滴鴛央被夜夜捧心眠何人¶
着意憐¶
　　　其四¶
斷紅小頰芙蓉淺檀痕新漬香襟煖雁字下平蕪還勝¶
雁也無　情知歸未得不是輕抛擲寄語好加餐春來¶
<pb:KR4j0076_WYG_024-13a>¶
風雨寒¶
　　　除夕阮亭廣陵署中守歳¶
節序驚心殘臘盡同雲襞雨寒猶𦂳小煖逼爐烟江春¶
入舊年　芳柑傳綺席好事過除夕香雪動園梅春迴¶
人未迴¶
　　　閨情¶
畫檠朱燼花如雨當窗手弄春鶯語半面最宜人屏山¶
一線痕　十重緗綺被赤翡交青翠生小怯孤眠郎衣¶
<pb:KR4j0076_WYG_024-13b>¶
手自牽¶
　　　春愁¶
平蕪南浦萋萋碧殷勤别淚紅巾濕花信半催殘髙樓¶
簫管閒　金猊空自爇不解鴛鴦結何物似相思相思¶
無盡時¶
　　　夢起¶
秦篝小炷銷宫餅繡衾一疊文鴛冷儂巳不成眠知伊¶
更可憐晨光生牖裡曉幙長孤起春夢太分明闗人¶
<pb:KR4j0076_WYG_024-14a>¶
半日情¶
　　　春寒¶
夜寒酒薄眠初覺一釣殘月懸樓角小篆冷香筒香煤¶
半粟紅　垂簾還涉想髣髴金釵響數盡短長更東方¶
不肯明¶
　　　暮秋閨思¶
層波不轉眉山蹙有人倚遍闌干曲雲洗碧天空殘陽¶
雁背紅　寒林烟㝠㝠不見歸㠶影望斷又今朝離魂¶
<pb:KR4j0076_WYG_024-14b>¶
脉脉銷¶
　　　樓眺¶
一抹烟鬟青不了遥天㡬㸃寒鴉小落日挂簾鈎捲簾¶
人倚樓　雲㠶何處度目盡江南路窈窕月華生斷腸¶
今夜明¶
　　　題青溪遺事畫冊和阮亭韻(乍遇/)¶
南園粉絮漫天起玉䦨干外花隂裏初試薄羅衣金蟬¶
顫欲飛　無端郎驀見剗襪輕風扇驚起宿鴛鴦裙拖¶
<pb:KR4j0076_WYG_024-15a>¶
繡一雙¶
　　　又(夜飲/)¶
春檠雙吐緋羅燭文犀酒泛葡萄綠裊裊洞簫聲牙娘¶
按字清　投瓊聊作戲莫賺蕭郎醉今夜好秋光月明¶
衾枕涼¶
　　　又(私語/)¶
棠梨落盡花如雪雙雙照影昏黄月泓黛秀聮娟雲鬟¶
亞玉肩　凭䦨羅襪倦坐損春衫茜小語怯聴聞嬌波¶
<pb:KR4j0076_WYG_024-15b>¶
横覷人¶
　　　又(圍碁/)¶
湘蘭九畹垂垂吐雕龍巧喚紅鸚鵡長日試敲碁嬌慵¶
落子遲　儂家誇好手賭勝朱櫻口却斂細蛾兒含羞¶
欲悔時¶
　　　又(迷藏/)¶
海棠開遍清和近輕蟬低掠雙文鬢玉體藉花藏花深¶
珠露涼　青衣能暗邏莫使窺人躱人影墮高枝玲瓏¶
<pb:KR4j0076_WYG_024-16a>¶
月一絲¶
　　　又(彈琴/)¶
梧桐深院鳴秋葉狄香小炷氤氲爇玉指弄哀彈琴心¶
雲水寒　園絲珠作串字字含清怨清怨寄三湘眉峰¶
九曲長¶
　　　又(竊聴/)¶
朱絲宛轉垂銀蒜今宵底事抛針線怪殺太風流頻頻¶
撼玉鈎　千般輕薄箇可也羞燈火漸覺麝蘭微畫屏¶
<pb:KR4j0076_WYG_024-16b>¶
人欲迷¶
　　　又(讀書/)¶
小窗鮮碧凝修竹窗前試展珠圅讀日永靜無人風來¶
散帙頻　新粧嬌半面莫使悲團扇纖月挂簷頭牙籖¶
索罷休¶
　　　又(潛窺/)¶
𤣥霜搗罷明于雪褰帷人似嬋娟月何必怨羈雌有人¶
簾外窺　嬌羞生不慣驚避檀郎看香汗玉膚潮無聲¶
<pb:KR4j0076_WYG_024-17a>¶
落鳳翹¶
　　　又(葉子/)¶
竹窗晝永清無事南朝舊譜翻新思竒正巧能兼犀籌¶
手自拈　郎休嗔葉子葉葉郎相似盡日掌中擎歡情¶
一紙輕¶
　　　又(情外/)¶
花梢荳䓻含春色風狂雨驟相狼藉懊惱錦屏空胭脂¶
滿地紅　諸姨偷覷着調笑多輕薄一曲後庭花前身¶
<pb:KR4j0076_WYG_024-17b>¶
張麗華¶
　　　又(秘戲/)¶
枕圅膩臉明雙玉纖蛾接黛攅新綠歡淚粉香垂為郎¶
忍片時　金鋪横屈戌皓腕頻頻覷覷向蠟鐙中臂粧¶
深淺紅¶
　　巫山一叚雲¶
　　　雨窗與程村夜話¶
歳月閒中老容顔暗裏消清槐好為繫征舠濃綠染長¶
<pb:KR4j0076_WYG_024-18a>¶
橋　聴雨僧廬靜尋詩竹院遥燭花落盡又頻挑不寢¶
費蘭膏¶
　　　南譙道上¶
暮火投山郭朝寒過驛橋江雲一色秣陵潮抹斷蔣山¶
腰　秋色低鴻雁清霜急皂鵰汀蘆沙葦冷蕭蕭風雨¶
入南譙¶
　　　為侯大年賦催妝¶
侯第珠為帳金閨鈿作車水沈香炷博山爐今夜極歡¶
<pb:KR4j0076_WYG_024-18b>¶
娱　顧影雙龍鏡更衣百寳𥜗畫眉深淺入時無笑指¶
月生初¶
　　栁含烟¶
　　　本意¶
水驛下戌樓前寒食清明過也淡烟疎雨落花天恨綿¶
綿　風起㶚橋如雪短葉長條堪折一春只覺别離多¶
奈愁何¶
　　謁金門¶
<pb:KR4j0076_WYG_024-19a>¶
　　　春夢¶
春愁積一片角聲清急天上佳期無信息行雲何處覓¶
　靜掩流蘇帳額還似見伊顔色夢破五更風瑟瑟紙¶
窗凉月白¶
　　好事近¶
　　　落葉¶
一葉為誰飄染就十分秋色欲借江郎青管賦閨中新¶
什　小鬟石畔掬清泉捧硯洗殘墨好向斷紅紋裏認¶
<pb:KR4j0076_WYG_024-19b>¶
玉人書跡¶
　　金蕉葉¶
　　　新月¶
新蟾恰恰轉花梢照人半霎誰將明鏡彈破纎纎小指¶
甲　又似人兒痩怯染輕雲犀梳倒挿朝來鉛粉洗淨¶
蛾黄露一搯¶
　　清平樂¶
　　　吴中柬寄百旃¶
<pb:KR4j0076_WYG_024-20a>¶
少年情緒分付東流去水上浮漚花上露一霎蜉蝣旦¶
暮　故人休問彈冠心隨雲水同寒覓得新來活計筆¶
牀茶竈蒲團¶
　　憶秦娥¶
　　　黄薔薇¶
清明近好風初占薔薇信薔薇信脂輕粉薄天然檀暈¶
　夜來巳覺春寒困曉粧約略黄兒褪黄兒褪幽香一¶
滴露珠新揾¶
<pb:KR4j0076_WYG_024-20b>¶
　　憶少年¶
　　　憶逺¶
閒來極目朦朧不辨江天雲樹懷中數行淚向何人彈¶
與　日日潮迴烏角渡趕不上蕭郎行處仙裙且休繫¶
仗東風吹去¶
　　更漏子¶
　　　五日¶
展羅衣寛寳纈團就一窩香雪珠箔下畫屏中重施繡¶
<pb:KR4j0076_WYG_024-21a>¶
抹胸　梅雨濺荷風扇釵上翠符頻顫多少事費沈吟¶
日長倦不禁(毛熙震詞繡羅/紅嫩抹酥胸)¶
　　　午飲¶
額妝輕眉影細髪際瑩瑩光膩收寳鏡炷沈烟低頭急繡¶
纒　菖葉碧榴房赤午酒中人無力羅袂薄晩風涼幽¶
蘭被體香¶
　　荆州亭¶
　　　晩眺¶
<pb:KR4j0076_WYG_024-21b>¶
小閣愁來獨倚四合彤雲垂地若要不思鄉夜夜除非¶
沈醉　酒後寒生半臂着處牽縈人意珍重舊羅巾曽¶
揾美人香淚¶
　　甘草子¶
　　　今夕¶
春恨耽過年時今夕消除盡花月也羞明兩兩生嬌暈¶
　堦下綠茵清稳合眼處蘭縑初褪一齧文犀為伊忍¶
狂殺人風韵¶
<pb:KR4j0076_WYG_024-22a>¶
　　阮郎歸¶
　　　旅思¶
院門花影鎖重重行雲天外峰夢魂吹去杳無踪此時¶
愁殺儂　風剪剪月朧朧春霜壓被濃萬千心事霎時¶
中挂兒撼曉鐘¶
　　　春曉¶
靈扉誰為捲仙旌霞光透月櫺㡬回欲起又消停朝寒¶
不自勝　明鏡啟曉篝輕宫香分外清依微花氣滿雲¶
<pb:KR4j0076_WYG_024-22b>¶
屏春禽無數聲¶
　　　歸思¶
玉河官酒送行時輕黄遍栁絲仙橋認取再來期花驄¶
驕欲飛　人事換歳華非江雲望眼迷年年風雪滿征¶
衣思歸又怕歸¶
　　眉峰碧¶
　　　春閨¶
漫把重簾約巳覺朝寒畧春色原來一夜深看桃李叅¶
<pb:KR4j0076_WYG_024-23a>¶
差發　紅淚垂銀蠟烟縷青于髪午幙人聲悄不聞隔¶
花細雨流鶯滑¶
　　眼兒媚¶
　　　秋思¶
空堦夜雨滴心頭涼雁過西樓一行秋色十分歸思萬¶
㸃離愁　自被浮名羈絆後長似斷蓬流淒淒雙杵朦¶
朦殘月渺渺孤舟¶
　　錦堂春¶
<pb:KR4j0076_WYG_024-23b>¶
　　　柬既庭¶
塗轍正妨我輩溪山合老狂夫為報故人休復爾鐘鼓¶
駭爰居　心巳絮泥灰木身拚月媵花奴須知富貴非¶
吾願遮莫執金吾¶
　　桃源憶故人¶
　　　社日¶
平臯翠縠濃于染一幅晴蕪青蒨舊社酒徒零亂添得¶
紅襟燕　枌榆往事還重見竊炙歸來春宴人在櫻桃¶
<pb:KR4j0076_WYG_024-24a>¶
庭院今夜停針線¶
　　攤破浣溪紗¶
　　　讀髙季迪缶鳴集¶
何處登臨憶侍郎無邊草樹路微茫依舊青丘湖下水¶
接東江　舊宅巳隨烟裏没遺編曽向篋中藏歎息當¶
時同輩少壓徐楊¶
　　武陵春¶
　　　和潄玉詞同阮亭作¶
<pb:KR4j0076_WYG_024-24b>¶
桞軃鶯嬌蜂蝶閙春色滿枝頭暮雨朝雲不肯休遮莫太¶
風流　花滿湘江波正綠莫上朩蘭舟若向湘江共&KR0712;¶
舟又添得一般愁(末句多一/字照原本)¶
　　　將遊吴門先寄家兄雲客¶
三月韶光應巳暮花事委行塵畫㠶擬泛石湖濵修褉¶
及佳辰　寄語流杯亭下客沽酒莫辭貧風吹船玉皺¶
紅鱗一嘔朩蘭春¶
　　太常引¶
<pb:KR4j0076_WYG_024-25a>¶
　　　留别¶
脆紅嬌白媵殘春香夢細于塵畫閣又斜曛空羨殺烏¶
龍錦茵　無邊風浪無憑書札從此隔重闉一掬小江¶
津浣不盡相思淚㾗¶
　　栁梢青¶
　　　感事¶
何事沈吟小窗斜日立遍春隂翠袖天寒青衫人老一¶
様傷心　十年舊事重尋回首處山髙水深兩㸃眉峰¶
<pb:KR4j0076_WYG_024-25b>¶
半分腰帶憔悴而今¶
　　月中行¶
　　　别意¶
越絲新襞小裙腰翠帶逐風飄水葱仙席索春饒脉脉¶
暗肌銷　銀筝玉管無心弄人靜後㡬㸃清譙相憐端¶
的只今宵不睡也難消¶
　　滿宫花¶
　　　南園¶
<pb:KR4j0076_WYG_024-26a>¶
試青鞋褰翠袖春色南園堆繡白頭猶説廣陵王能使¶
行人回首　錦衣城今在否見説當時宫囿陌上誰歌¶
緩緩歸只有花開如舊(南園在姑蘇子城西南廣陵王/錢元璙帥吴時所剏衣錦城在)¶
(臨安吴越王/素所居營也)¶
　¶
　¶
　¶
　¶
<pb:KR4j0076_WYG_024-26b>¶
　¶
　¶
　¶
　¶
　¶
　¶
　¶
　十五家詞巻二十四¶
