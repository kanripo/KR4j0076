# -*- mode: mandoku-view; -*-
#+TITLE: 十五家詞
#+DATE: 2015-08-25 00:49:59.859932
#+PROPERTY: ID KR4j0076
#+PROPERTY: BASEEDITION WYG    
#+PROPERTY: JUAN 卷二十八
<pb:KR4j0076_WYG_028-1a>¶
欽定四庫全書¶
　十五家詞巻二十八　　　　　休寧孫黙編¶
　　王士禎衍波詞下¶
　中調¶
　　蝶戀花¶
　　　和潄玉詞¶
凉夜沈沈花漏凍欹枕無眠漸覺荒雞動此際閒愁郎¶
不共月移窗罅春寒重　憶共錦裯無半縫郎似桐花¶
<pb:KR4j0076_WYG_028-1b>¶
妾似桐花鳳往事迢迢徒入夢銀筝斷絶連珠弄(樂府/合歡)¶
　(詩寢共無縫裯河/間雜弄有連珠弄)¶
　　　和少㳺¶
啼碎春光鶯燕語一片花飛又是天将暮欲乞放晴春¶
不許黄昏更下廉纖雨　春去應知郎去䖏好囑春光¶
共向郎邊去畢竟春歸人獨住淡烟芳草千重路¶
　　一剪梅¶
　　　和潄玉詞¶
<pb:KR4j0076_WYG_028-2a>¶
雁語金塘水漸秋遥聽菱歌不見菱舟望君何䖏最消¶
魂舊日青山恰對朱樓　九曲長江天際流似寫相思¶
難寄新愁夢魂幾夜可曾閒鶴子山頭燕子磯頭¶
　　漁家傲¶
　　　本意和潄玉詞¶
南湖西塞花如霧我歌銅斗樵青舞醉後放舟忘䖏所¶
鳬鷗語覺来已是烟深䖏　蒲葉藕花相映暮援琴更¶
鼔瀟湘句曲罷月明風葉舉誰同住琴髙約我蓬瀛去¶
<pb:KR4j0076_WYG_028-2b>¶
　　　出水西門暮抵下闗¶
醉向石城呼小艇總持宅畔花将暝綠栁朱欄相掩映¶
波光冷捲簾處處珊瑚鏡　三日秦淮扶酒病魂銷不¶
到胭脂井歸舸凌風飛鳥競人初醒清凉山外紅霞影¶
　(總持江/令字)¶
　　醉春風¶
　　　呉陵送春¶
一霎瀟瀟雨忽報春将暮謝家飛絮沈郎錢去去去萬¶
<pb:KR4j0076_WYG_028-3a>¶
㸃紅中五更風裏春歸何處　畫舫桃花渡寳馬㳺絲¶
路眼前還是未殘春住住住明嵗今朝今年明日此情¶
休負(沈郎錢/榆錢也)¶
　　解佩令(第二體/)¶
　　　賦余氏女子繡洛神圖¶
芝田蘅薄明珠翠羽想當年洛水凌波步尚憶君王留¶
怨種枕遺金縷為多情遲君東路　神人間阻神光離¶
合空怊悵斜陽烟樹今日東阿也鄴下風流終古最傷¶
<pb:KR4j0076_WYG_028-3b>¶
心感甄遺賦¶
　　婆羅門引¶
　　　寄袁籜菴用稼軒送杜叔髙韻¶
問平安否金陵南去楚雲西望中烟草迷離囘首紅橋¶
分賦筆掣翠虹蜺歎青門一别白社人稀　詩狂酒悲¶
老大去幾人知往日荆州作牧弔古題詩周郎己矣憶¶
風流顧曲似當時歸來也兩髩千絲¶
　　御街行(第一體/)¶
<pb:KR4j0076_WYG_028-4a>¶
　　　贈雁¶
銀河一雁歸湘楚似向離人語獨将二十五絃彈玉軫¶
金徽清苦水明沙碧參横月落逺向瀟江去　衡陽南¶
望峰無數楓葉秋如雨不勝清怨却飛来應記江南烟¶
浦春社纔過又逢秋社燕雁行相遇¶
　　祝英臺近¶
　　　湘江别思¶
玉繩低銅漏咽人向湘樓别似水柔情此際那堪說劇¶
<pb:KR4j0076_WYG_028-4b>¶
憐碧玉𤓰時丹珠床上都惆悵穠華銷歇　真悽絶持¶
贈九曲連環臨岐莫遺玦一望湘波湘山更重叠從敎¶
身化湘烟淚沾湘竹夢亦逐瀟湘雲月¶
　　蕙蘭芳引¶
　　　春思用清真秋懷韻¶
寒食又過看馬首淡烟飛鶩最望逺愁心江水撥醅新¶
緑櫻桃夢覺何䖏問畫樓金屋記箇儂往日翠袖天寒¶
修竹　塞雪如花江花如雪幾更涼燠便千束㕙毫難¶
<pb:KR4j0076_WYG_028-5a>¶
寫柔腸九曲烟蕪逺近傷春送目春欲歸依舊錦衾孤¶
宿¶
　　塞翁吟¶
　　　和清真韻¶
記得相逢䖏倭墮玉髻瓏璁人静悄畵堂東清暑試輕¶
容龍鬚初展氷綃薄雲母曲曲浮空側枕卧芭蕉初碧¶
躑躅新紅　匆匆自回首柔奴别後思往事都如夢中¶
借錦水桃花箋色合鮫淚和入隃糜小字重封姊歸解¶
<pb:KR4j0076_WYG_028-5b>¶
恨似為離人訴盡東風(唐詩寳䯻玉瓏璁又峽兩試輕/容又浣花箋紙桃花色隃糜墨)¶
　(名姊歸即/子規也)¶
　長調¶
　　滿江紅¶
　　　同家兄西樵觀海(前段第三句少二字/)¶
蕭瑟泓峥臨髙臺居然萬里正雲瀾泱漭粘天無壁日¶
月縱横山島外星河爛漫洪波裏把一杯直下俯滄溟¶
慿鮫室　長嘯䖏天風急新賦就秋濤沸覺帝座非遙¶
<pb:KR4j0076_WYG_028-6a>¶
上天僅尺笑指扶桑凌九㸃下看蟻垤分諸國問何時¶
乗屩訪安期鼇身黑(叶中/州韻)¶
　　尾犯¶
　　　秋懷¶
羅袂怯西風玉露初零瓊花暗落一片珠簾對寒梧畫¶
閣隴首秋雲初黯淡天邉鳴雁長飄泊最堪憐䖏楚簟¶
凉生孤睡何曾着　呉天凝望逺無限水驛山郭目送¶
雲中甚雁書堪託往事空憐韓掾少新歡已負秦樓約¶
<pb:KR4j0076_WYG_028-6b>¶
七絃琴上私傳語女床鸞鶴¶
　　水調歌頭¶
　　　送家兄禮吉赴合肥¶
南國清明莭折栁送行人汀洲滿眼香草斜日奈何春¶
西望清流闗外千里廬陽山色碧玉競嶙峋明日搖鞭¶
去暮雨宿何邨　濡須塢淝水戍幾移軍紫髯已逺八¶
公草朩怨咸秦轉眼興亡六代殘刼依稀半局慿吊足¶
沾巾鶯老春歸矣莫怨乆離羣(紫髯謂/呉大帝)¶
<pb:KR4j0076_WYG_028-7a>¶
　　鳳凰臺上憶吹簫¶
　　　和潄玉詞¶
鏡影圓氷釵痕却月日光又上樓頭正羅幃夢覺紅褪¶
緗鈎睡眼初瞤未起夢裏事尋憶難休人不見便須含¶
淚强對殘秋　悠悠斷鴻南去便瀟湘千里好為儂留¶
又斜陽聲遠過盡西樓顚倒相思難寫空望斷南浦雙¶
眸傷心䖏青山紅樹萬㸃新愁¶
　　聲聲慢(平仄共二體/)¶
<pb:KR4j0076_WYG_028-7b>¶
　　　和潄玉詞¶
蛛迷楚館雁去秦樓情懷不禁慘戚帶雨寒蛩窗外似¶
聞嘆息錦衾斗帳人逺枉怨他西風寒急更漏盡夢難¶
成畢竟此情誰識　畫尺寳奩塵積冷落盡枝上殘紅¶
如摘倦枕鬟鬆空似鴉翎剪黑裴回那成好夢但鮫人¶
只有淚滴恁打算那人去怎是少得¶
　　念奴嬌¶
　　　和潄玉詞¶
<pb:KR4j0076_WYG_028-8a>¶
疎風嫩雨正撩人時節屠蘇深閉幾日園林春漸老徧¶
是鶯聲花氣紅友樽殘青奴夢醒寂寞渾無味闗山萬¶
里飄搖尺素誰寄　香閣曲曲迴欄殘朱零落都為傷¶
春倚&KR0773;說鴛鴦還待闕繡被朝朝孤起額淺鴉黄眉消¶
螺碧軃盡相思意春来情思小姑将次知未(紅友酒名/青奴枕名)¶
　　　弔太真¶
開元盛日正霓裳按拍凌波裁曲繡嶺宫前宫騎至乍¶
進合歡香橘力士傳呼念奴清夜潜伴諸郎宿翠華人¶
<pb:KR4j0076_WYG_028-8b>¶
逺樓東恰就新賦　花下羯鼔初終梨園子弟驚㪚漁¶
陽鼔舊日曲江佳麗地細栁新蒲空緑棧道深秋華清¶
夜月腸斷淋鈴雨千年遺恨馬嵬淚盡紅玉(用中/州韻)¶
　　水龍吟¶
　　　揚子江上作¶
岷峨萬里滔滔荆呉九𣲖来南紀潯陽東下秣陵西望¶
呉頭楚尾鐵甕風髙海門雁斷角聲初起嘆從来多少¶
英雄割據都付與東流矣　盡道長江天塹暗消磨幾¶
<pb:KR4j0076_WYG_028-9a>¶
畨戰壘師兒年少寄奴老手正堪相匹北府風流子有¶
孫權甥如無忌到而今洗馬臨江愁絶一天烟水(匹上/聲魏)¶
　(武云師兒難與/争鋒謂孫䇿也)¶
　　拜星月慢¶
　　　踏青歸晚¶
雨暈紅酥波酣碧醖乍是清明百五花信風輕拂繡簾¶
珠戸人初起慵向鏡臺匀面何䖏隔窗低語青雀傳書¶
約踏青同去　樂游原一片香車度玉津園十里烟花¶
<pb:KR4j0076_WYG_028-9b>¶
路無恙往歳春光又匆匆相遇倩游絲牽惹東君住消¶
魂絶幾陣棠梨雨呼女伴歸去瓊閨掩漫天飛絮(唐詩/紛紜)¶
　(隔窗語重/約踏青期)¶
　　南浦¶
　　　寄興¶
河東游俠曾雕弓在臂箭横腰杜曲灞陵日暮小獵競¶
相邀飈勁拓弦千石看青天萬里灑風毛聽嚴城畫角¶
射生歸晚雪暗繡盤鵰　老去酒徒零落但歸來南浦¶
<pb:KR4j0076_WYG_028-10a>¶
混漁樵苔卧緑沉槍澀秋水冷并刀猿臂才名空射虎¶
功名事都讓兒曹老子須一巻鴦摩禪榻雨蕭蕭(金坡/遺事)¶
　(十月初例賜錦襖子太宗改/賜黄盤鵰鴦崛摩經見内典)¶
　　望逺行(第三體/)¶
　　　蜀岡眺望懷古¶
江樓昨夜聞哀角瀲灧斜陽将暮淮南水驛故國長亭¶
一帶迷離烟樹秋月春花嵗嵗天涯孤客贏得壯懐如¶
許最難禁常是梅天絲雨　誰語獨上蜀岡騁望見亂¶
<pb:KR4j0076_WYG_028-10b>¶
栁栖鴉無數板渚人稀玉鈎夢杳不記離宫何䖏憶自¶
呉王僣竊阿&KR1059;遊幸幾度蕪城堪賦但井欄風急精靈¶
來去(鮑照蕪城賦邊風起兮城上寒蒼苔没兮深/井欄唐人蕪城詩城裏明月時精靈自來去)¶
　　望湘人¶
　　　賦余氏女子繡栁毅傳書圖¶
看繚綾半幅繡線千絲汜人幽恨如訴雨鬢風鬟花愁¶
月暈憔悴牧羊南浦目斷瀟湘楚天無雁倩誰傳語忽¶
相逢秦塞歸人灑淚為通魚素　可奈錢塘一怒便碧¶
<pb:KR4j0076_WYG_028-11a>¶
雲萬里片時来去宛綃縠明璫無恙龍宫嬌女更休悵¶
望神人道隔永念君恩難負兩情合何䖏牽絲社橘依¶
然春樹¶
　　沁園春¶
　　　偶興與程邨羨門同作¶
春去秋来林無静柯川無停流憶卓女罏邊花籠趙瑟¶
要離冢畔霜淬呉鉤劒客從游酒徒托乘意氣居然横¶
九州誰知道看主家厮養騎尉通侯　十年壯志難酬¶
<pb:KR4j0076_WYG_028-11b>¶
但眼底清樽恣拍浮謂萬戸千鍾卿其休矣千峯萬壑¶
吾又焉求龍性難馴鴻飛何慕争席休驚海上鷗忘機¶
乆任行歌帶索五月披裘¶
　　　其二¶
何處放懷萬里之流千仞之岡笑非佛非仙人稱㪚聖¶
不癡不慧古號遺狂蠻觸争殘䕫蚿觀破慢世須教覔¶
樂方誰解識有粃糠堯舜嘯傲羲皇　門前一枕滄浪¶
但秋水逍遙註幾章問舊友誰過井公園客新知不厭¶
<pb:KR4j0076_WYG_028-12a>¶
負局修羊金粟前身玉清往事游戲人間傀儡塲須回¶
首是麗農方丈早認渠鄉(莊子逍遙逰是其塵垢粃糠/猶将陶鑄堯舜王子猷云未)¶
　(若長卿慢世井公園客負局修/羊皆仙人名麗農海上神山也)¶
　　賀新郎¶
　　　夜飲用蔣竹山韻¶
過雨花如繡正罘罳四面低垂繁英香透結客十年知¶
已少何似銀筝翠袖莫須問濤飛山走且把金龜休作¶
惡未傷神絲竹中年後空淚墮金城栁　長安一雨分¶
<pb:KR4j0076_WYG_028-12b>¶
新舊更誰能望塵膝席争名雞口髙誓安期靈氣盡一¶
望三山似阜但海水盡成醇酒鸚鵡螺巵金不落問狂¶
生得似公榮否休暫住捱&KR0793;手(髙誓古仙人鸚鵡巵以/螺為之凡九曲馮道家)¶
　(有水晶不落/不落鑿落同)¶
　　　席上被酒示程邨同賦¶
把酒歌金縷正遲日和風小院金衣梳羽緩拍紅牙青¶
樽畔蟬鬢美人相語更掩映花前白苧釵掛臣冠交翠¶
舄細腰身幾欲凌風去似燕燕掌中舞　花奴妙合梨¶
<pb:KR4j0076_WYG_028-13a>¶
園部便何妨岑牟犢鼻為卿撾鼔數弄漁陽平生氣不¶
禁飛揚跋扈自古道英雄無主胡粉搔頭聊作劇料思¶
王而在應相許君但醉酒如乳(飛揚跋扈杜甫贈李白/詩句李賀詩自古英雄)¶
　(本無主胡粉搔頭用陳思對邯鄲/淳事岑參詩花撲玉缸酒如乳)¶
　¶
　¶
　¶
　¶
<pb:KR4j0076_WYG_028-13b>¶
　¶
　¶
　¶
　¶
　¶
　¶
　¶
　十五家詞巻二十八¶
